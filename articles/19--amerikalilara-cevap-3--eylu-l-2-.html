<!DOCTYPE html>
<html lang="tr" data-bs-theme="light">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>19. amerikalılara cevap 3 (eylül 2) - Osmanlıca Makaleler</title>
    <!-- Bootstrap CSS -->
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet">
    <!-- Bootstrap Icons -->
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.css">
    <link rel="stylesheet" href="../css/style.css">
    <link href="https://fonts.googleapis.com/css2?family=Crimson+Pro:ital,wght@0,400;0,600;1,400&display=swap" rel="stylesheet">
</head>
<body style="background-color: var(--bg-primary);">
    <nav class="navbar navbar-expand-lg bg-dark-subtle">
        <div class="container">
            <button class="navbar-toggler" type="button" data-bs-toggle="collapse" data-bs-target="#navbarNav">
                <span class="navbar-toggler-icon"></span>
            </button>
            <div class="collapse navbar-collapse" id="navbarNav">
                <ul class="navbar-nav me-auto">
                    <li class="nav-item">
                        <a class="nav-link" href="../index.html">Ana Sayfa</a>
                    </li>
                    <li class="nav-item">
                        <a class="nav-link" href="../index.html#makaleler">Makaleler</a>
                    </li>
                    <li class="nav-item">
                        <a class="nav-link" href="../about.html">Ömer Nasûhi Bilmen</a>
                    </li>
                </ul>
                <div class="theme-switcher d-flex align-items-center">
                    <i class="bi bi-sun-fill me-2 theme-icon" id="lightIcon"></i>
                    <div class="form-check form-switch">
                        <input class="form-check-input" type="checkbox" id="themeSwitch">
                    </div>
                    <i class="bi bi-moon-fill ms-2 theme-icon" id="darkIcon"></i>
                </div>
            </div>
        </div>
    </nav>

    <main class="container py-5">
        <article class="latex-article">
            <div class="title-block">
                <h1 class="ottoman-title">19. amerikalılara cevap 3 (eylül 2)</h1>
                <p class="text-muted mt-3">
                    <i class="bi bi-calendar3 me-2"></i>
                    <span class="date">1 Eylül 1956</span>
                </p>
            </div>
            
            <div class="content">
                <p>Amerikalıların Suallerine Cevap</p>
<p>Eylül 1956-50. Sayfa-Dergi: Sebilürreşad</p>
<p>Sayı: 10. Cilt 229. Sayı</p>
<p>( Doğru şekilde ibadet edebilmek için hususi bir teşekkül veya gruba
dahil olmak lazım mıdır? – Müslüman olmayanların durumu – İnsanın Allah
ile ve uluhiyetle münasebeti – Ba’s ba’del mevt )</p>
<ol type="1">
<li><p>İs it necessary to join any special organization or group of
people or believers to worship coprectly ?</p></li>
</ol>
<p>( what is necessary to do this life to be saved ? what if one fails
to live according te your religion is he punished here and if not will
he be punished after death? )</p>
<ol type="1">
<li><p>Doğru şekilde ibadet edebilmek için hususi bir teşekküle veya
gruba dahil olmak lazım mıdır? ( bu hayatta kurtulmak ‘’necat bulmak’’
için ne yapmak lazımdır? Dininizin akidelerine göre yaşamayan bir insan
ne olur? Bu dünyada mı ceza görür? Eğer bu dünyada ceza görmezse
öldükten sonra cezalandırılır mi?)</p></li>
</ol>
<ol type="1">
<li><p>Din-i islam Müslümanların Hak teala hazretlerine nasıl itikat ve
nasıl ibadet edeceklerini ve insanların mütekabil haklarını,
vazifelerini tayin etmiştir. Müslümanlıkta bazı ibadetler münferiden
yapılır, bazı ibadetler de cemaat halinde yapılır. Müslümanların heyet-i
umumiyesi bu gibi hususlarda müttehit bir varlık teşkil ederler. Hususi
teşekküllere, gruplara ayrılmazlar. Şu kadar var ki her insanın
yapmakla, yapmamakla mükellef olduğu birçok şeyler vardır. Bunların
büyük kısmı Furuat namıyla yad olunur. Esasata, itikadata ait değil,
tali derecedeki meselelere, hükümlere aittir. Bunların hepsine her
Müslüman muttali olamaz. Belki bapta ihtisas sahibi olan ve ammenin
itimadını kazanmış bulunan bir din aliminden müstefit olmaya muhtaç
bulunur. İşte bu gibi hususata ait ahkamı bildiren pek muhterem bazı
müçtehitler vaktiyle yetişmiş, bütün Müslümanların itimadına, hürmetine
mazhar olmuşlardır. Bu müçtehitlerin arasında itikadat, esasat-ı diniye,
sarih ahkam-ı şeriye bakımından bir ihtilaf mevcut değildir. Hepsi de
birbirine karşı hürmetkardır. Ancak füruata, ibadetlere ait, ikinci
derecede bulunan bazı meselelerde, bazı hususlarda kanaatleri muhtelif
bulunmuştur. Bu cihetle islam aleminde mezheb-i Hanefi, mezheb-i maliki,
mezheb-i şafii ve mezheb-i hanbeli namıyla başlıca dört mezhep teessüs
etmiştir. Müslümanların bir kısm-ı azamı da bu dört mezhepten birine
kendi ihtiyarıyla müntesip bulunmuştur. Bununla beraber hepsi de usul-ü
itikadiyede müttehit, aynı ibadetlerle muvazzaf, birbirine karşı
hürmetle mütehassıstırlar.</p></li>
</ol>
<blockquote>
<p>İslam dininin yüksek ahkamını layıkıyla bilip tatbikata muktedir
olacak bir zat ise kendisi de bir müçtehit, bir büyük din alimi bulunmuş
olacağından bu dört mezhepten birine herhalde dahil olmak mecburiyetinde
bulunmaz.</p>
<p>Dünya hayatına gelince bu hayat, kadrini bilenler için büyük bir
nimettir. Bu hayattan kurtulmak için yani bu hayatta mesuliyetten,
korkunç akıbetlerden halas olup muvaffakiyetlere, mükafatlara nail olmak
için din-i ilahinin gösterdiği diyanet, fazilet, nezahet ve kemalat
yolunu takip etmelidir, kötü akidelerden, Hakkın rızasına muhalif
hareketlerden kaçınmalıdır.</p>
<p>İslam dini ilim ve hikmet, hakikat ve saadet düsturlarını cami, bütün
ilahi dinlerin hatimesi, efdal ve eşrefi olan bir mübarek dindir. Her
akıl ve fikre malik olan zat, güzelce düşünüp tetkik ederse bu pek
yüksek dinin bütün ahkamını tasdike, takdir ve tebcile mecbur olur.
Binaenaleyh bütün insanlar, bu ulvi umumi dinin hükümleri veçhile
hareket etmekle min indillah mükellef, memur bulunmuşlardır.</p>
<p>Bu pek kutsi dinin varlığına, hükümlerine muttali olmaları kabil
olacak bir durumda bulunan insanlar, bu din-i mübinin ahkam-ı celilesine
muhalefet etmelerinden dolayı ındallah mesul olurlar. Bazı kimseler bu
yüzden dünyada bazı cezalara uğrayabilirler. Fakat bu muhalefet üzere
terk-i hayat ederlerse ahiret aleminde herhalde layık oldukları ceza-yı
ilahiye ebeden maruz kalacaklardır. İslam dini, bu elim akıbeti
mükellefiyet halinde bulunan her insana karşı alenen beyan etmek
lütfunda bulunmuştur. Ta ki insanlar düşünüp istikballerini ona göre
temine çalışsınlar.</p>
</blockquote>
<ol start="2" type="1">
<li><p>Status or condition of non-believers</p></li>
</ol>
<blockquote>
<p>( Those who do not believe as you do. What is the individual
disadvantages or personal loss if he is a non- believer in your religion
or faith, both here and in the life after death? )</p>
<p>2-Müslüman olmayanların durumu. ( Sizin inandıklarınıza
inanmayanların durumu. Müslümanlığa inanmayanların bu dünyada veya
ahirette kayıpları ve zararları dininize göre nelerdir? )</p>
<p>2-Müslümanlık umum beşeriyete müteveccih pek ali bir dindir. Bu dinin
kati surette sabit,itikat edilmesi her insan için bir vecibe olan
ahkam-ı celilesi umum beşeriyetin selamet ve saadetini temine matuftur.
Binaenaleyh akil, mütefekkir olan her insan, bu yüksek dini kabul
etmekle mükelleftir. Buna rağmen Müslümanlığı kabul ve tahsin
etmeyenlerin ahiret aleminde mesul, bir ebedi azaba duçar olacakları
muhakkaktır. Akil, salih insanlar, İslamiyet sayesinde dünyada nezih bir
itikada, güzel bir safa-yı ruha, binazir bir zevk-i maneviye nail
olurlar. Ahiret aleminde de ebedi saadete ererler, cennet nimetlerine
nail olurlar, tecelliyat-ı ilahiyeye mazhar olarak her türlü
tasavvurların fevkinde bir neşve-i ruhaniyeye mustağrak bulunurlar.
İslamiyetten mahrumiyet neticesinde ise bu gibi maddi ve manevi
nimetlerden, saadetlerden mahrumiyetle beraber ahirette de bir ebedi
azap ve ikaba duçar olmak mukarrerdir.</p>
<p>Velhasıl, Müslümanlığın hakikatine, ahkamının sıhhat ve ulviyetine
inanmayanların kaybedecekleri nimetler, selametler ve uğrayacakları
cismani ve ruhani zararlar, felaketler, her türlü tasavvurların fevkinde
olarak pek çoktur.</p>
</blockquote>
<ol start="3" type="1">
<li><p>Man’s relition ship to god or to diety</p></li>
</ol>
<blockquote>
<p>( İs there any kindship in any actual or related connection ? is each
person created at the beginning of his or her life on this earth ?)</p>
<p>3-İnsanın Allah ile uluhiyetle münasebeti. (fiili veya nispi bir
yakınlık var mıdır? Her fert bu dünyadaki hayatına başlarken yaratılıyor
mu ? )</p>
<p>3-İnsan ile allahu tealanın münasebeti, aralarında nispet,
Halikiyetle mahlukiyettir, mabudiyetle ubudettir, razıkiyet ile
merzukiyettir. Allahu teala hazretleri yukarıda işaret olunduğu üzere
bir Halik-i azimdir ki şerik ve naziri yoktur. Mahlukatından hiçbirine
benzemez, hiçbir mahluku kendisiyle uluhiyet,halikiyet ve mabudiyet
itibarıyla müttehit olamaz. O bir halik-i bi-nazirdir ki bütün
mükevvenatı yoktan yaratmıştır. Her şey, her fert onun mahlukudur. O bir
mabud-u azimdir ki bütün zi-hayat, akil mahlukat Ona ibadet ve taatle
mükelleftir. İnsan, bu ibadet ve taat sayesinde mabud-u keriminin
lütfuna, feyzine mazhar olur. Bu itibarla manevi bir yakınlık tecelli
eder. İnsan zat-ı uluhiyetin rahmetine, inayetine liyakat kazanır. O’nun
azap ve ikabından uzak kalır. Bu dünyaya gelen her ferdin varlığı,
cenabı hakkın dilemesiyle, yaratmasıyla, beslemesiyle kaimdir. İnsanın
ruhu evvelce yaratılmıştır. Dünyaya geleceği zaman da maddi vücudu
rahm-i maderde allahu tealanın yaratmasıyla teşekkül etmektedir.</p>
<p>Dünyaya geldikten sonra da hayatının devamı, vücudunun neşvü nema
bulması, muhtelif hayat çağrılarına girebilmesi, yine o Halik-i
azimüşşanın takdiriyle, yaratmasıyla lütuf ve inayetiyle husule
gelmektedir.</p>
</blockquote>
<ol start="4" type="1">
<li><p>Resurrection</p></li>
</ol>
<blockquote>
<p>( Of individual or what ? after we die and leave our present
existence, what will happen to us as individuals eventually? Will there
be any family relationship ? how do you believe we will appear ? to whom
will each individual give an account of his past deeds ? )</p>
<p>4-Ba’su ba’del mevt. ( bir insan öldükten sonra fert olarak ne
oluyor? Aile bağlılıkları olacak mı? Ne şekil alacağımıza inanıyor
musunuz? Her fert geçmiş ameli hakkında kime hesap verecektir ?</p>
<p>4-Biz Müslümanların itikadına göre ba’su ba’del mevt haktır. Yani
insanlar öldükten bir müddet sonra yeniden kudret-i ilahiye ile hayat
bularak kabirlerinden kalkacak, mahşer denilen bir alemde
toplanacaklardır. Her insan, kudret-i ilahiye ile yeniden hayat sahasına
atılacaktır. Allahu tealanın lütfuna, cennetine nail olacak olan mümin
kulların arasında aile bağlılığı devam edecektir. Mesela mümin bir
erkeğin mümin olan refikası, ahirette de kendisiyle beraber
bulunacaktır. Ebediyen cehenneme düşecek kullar ise aile bağlılığından,
ezvak-ı hayatiyeden, uhrevi nimetlerden mütemadiyen mahrum
kalacaklardır. İnsanların ahirette ebediyen sevaba veya ıkaba
mazhariyetleri, dünyadaki itikatlarının muktezasıdır. Şöyle ki hak veya
batıl bir itikada sahip olan bir kimse, bu itikadını ilelebet muhafaza
edeceğine azm ve cezm etmiş bulunmaktadır. Binlerce, milyonlarca sene
yaşayacak olsa bu itikadından yine ayrılmayacağına kalben kanidir. İşte
onun sevaba veya ıkaba ebediyen mazhar olması da bu hareketinin, bu
kanaat-i ruhiyesinin bir neticesidir. Mahşer aleminde her fert, geçmiş
olan amelinden dolayı allahu azimüşşana hesap verecektir. Herkesin
dünyadaki güzel ve çirkin amelleri, emri ilahi ile tespit edilmiştir.
Mahşerde, o mahkeme-i kübrada herkesin dünyadaki amelleri tamamen
tezahür edecektir. Cenabı hakkın adaleti ilahiyesi bu vesile ile de
tecelli ederek herkes layık olduğu mükafata veya mücazata kavuşacaktır.
İtikadı güzel olduğu halde hasbel beşeriye Rabbine karşı bazı günahlarda
bulunmuş bir kısım kulların hakkında afv-ı ilahinin tecellisi de
görülecektir. İnsanlar, hukuk-u ibada ait şeylerden dolayı da ahirette
muhasebeye tabi olacaklardır. Haklarına tecavüz edilmiş olanlar, bu
tecavüzü irtikap edenlerden haklarını isteyeceklerdir. Mamafih bir kısım
ali cenap zevatın bu haklarından vazgeçip mütecavizleri affedecekleri de
memuldür.</p>
<p>İstanbul müftüsü Ömer Nasuhi Bilmen</p>
</blockquote>

            </div>
        </article>
    </main>

    <footer class="bg-dark-subtle text-center py-4 mt-5">
        <div class="container">
            <div class="mb-3">
                <a href="https://github.com/mevlut-celik" class="text-decoration-none" target="_blank">
                    <i class="bi bi-github fs-4"></i>
                </a>
            </div>
            <p class="mb-0">Ahmet Şengül - Mevlüt Çelik</p>
        </div>
    </footer>

    <!-- Bootstrap JS -->
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js"></script>
    <script src="../js/main.js"></script>
</body>
</html>