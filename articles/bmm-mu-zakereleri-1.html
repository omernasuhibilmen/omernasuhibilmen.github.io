<!DOCTYPE html>
<html lang="tr" data-bs-theme="light">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Muhterem arkadaşlar ; - Osmanlıca Makaleler</title>
    <!-- Bootstrap CSS -->
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet">
    <!-- Bootstrap Icons -->
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.css">
    <link rel="stylesheet" href="../css/style.css">
    <link href="https://fonts.googleapis.com/css2?family=Crimson+Pro:ital,wght@0,400;0,600;1,400&display=swap" rel="stylesheet">
</head>
<body style="background-color: var(--bg-primary);">
    <nav class="navbar navbar-expand-lg bg-dark-subtle">
        <div class="container">
            <button class="navbar-toggler" type="button" data-bs-toggle="collapse" data-bs-target="#navbarNav">
                <span class="navbar-toggler-icon"></span>
            </button>
            <div class="collapse navbar-collapse" id="navbarNav">
                <ul class="navbar-nav me-auto">
                    <li class="nav-item">
                        <a class="nav-link" href="../index.html">Ana Sayfa</a>
                    </li>
                    <li class="nav-item">
                        <a class="nav-link" href="../index.html#makaleler">Makaleler</a>
                    </li>
                    <li class="nav-item">
                        <a class="nav-link" href="../about.html">Ömer Nasûhi Bilmen</a>
                    </li>
                </ul>
                <div class="theme-switcher d-flex align-items-center">
                    <i class="bi bi-sun-fill me-2 theme-icon" id="lightIcon"></i>
                    <div class="form-check form-switch">
                        <input class="form-check-input" type="checkbox" id="themeSwitch">
                    </div>
                    <i class="bi bi-moon-fill ms-2 theme-icon" id="darkIcon"></i>
                </div>
            </div>
        </div>
    </nav>

    <main class="container py-5">
        <article class="latex-article">
            <div class="title-block">
                <h1 class="ottoman-title">Muhterem arkadaşlar ;</h1>
                <p class="text-muted mt-3">
                    <i class="bi bi-calendar3 me-2"></i>
                    <span class="date">1 Ekim 1956</span>
                </p>
            </div>
            
            <div class="content">
                <p>B. M. M. De Dinî Müzakereler</p>
<p>Ekim 1956-879. Sayfa-Dergi: Sebilürreşad</p>
<p>Sayı: 10. Cilt 231. Sayı</p>
<p>41. inikat 22-2-956 Çarşamba zabıt ceridesi s.464-486</p>
<p>( Cumhuri ve istişari idare şekli, islamiyetin umde-i esasiyesidir –
asr-ı saadet ve hulefa-i raşidin devrinde islam hükümet şekli - bilahare
meydan alan istibdat ve keyfi idare – millet meclisimizin açtığı
peygamber yolu – istişari ve cumhuri idarenin icapları – cumhuri
idarenin tatbikatında fert veya zümre hakimiyeti olamaz – kanunlar milli
menfaate uygun olmadıkça maşer-i vicdanlarda huzur temin edemez –
müşavere yoluyla idarede ekseriyetin meşruiyet ve ehemmiyeti – adaletle
icrayı hükümet edenlerin ecri mükafatı – hikmetin başı Allah korkusudur
– Allah korkusu olmayan kimselerden hayır gelmez – Allah korkusunun
kaynağı imandır – dini tedrisata muarız olanların manasız ve haksız
feveranları – bütün dinler , insanlığın saadet ve selametine matuftur –
Allaha dayanmak Amerika hükümetinin temel umdesi olduğu hakkında Amerika
reisi cumhurunun mühim beyanatı )</p>
<p>Muhterem arkadaşlar ;</p>
<p>Bütçenin heyeti umumiyesi münasebetiyle cumhuri idarenin islami
esaslara göre tetkiki münasip olur. Cenabı hakkın ( ve emruhum şura
beynehum ) cümle-i mübeccelesiyle methü sena buyurmuş olduğu cumhuri ve
istişari idare şekli islamiyetin amudi fıkarisi mesabesindedir.</p>
<p>Muhterem mebus arkadaşlar ;</p>
<p>Hep iyi bilirsiniz yeryüzünde yaratılmışların en şereflisi olan insan
topluluklarını cemiyete zararsız, birbirlerine faydalı bir halde
yaşatmaya ve idare etmek için asırlar boyunca muhtelif şekilde devlet
teşekkülleri ve idare usulleri kabul edilmiştir. Bunların içinden hakka,
adalete uygun olan idare şekline adil-i mutlak olan hazreti rabbil
alemin, ekmel-i edyan olan islam dininin peygamberi ve mekarimi-i
ahlakın timsal-i bi-misali olan hazreti Muhammed, Al-i İmran suresinin
159. Ayetindeki ( ve şavirhüm fil emr ) hitab-ı celili ve emr-i
sübhanisi ile müşavere yoluyla ümmet ve cemaatin idaresini emir ve bu
yolda irşat buyurmuşlardır. Hazreti rasulullah dahi emr-i hakka
imtisalen ümmeti bu yolda idare etmiştir. Peygamberimizin hayatı hitama
erdikten sonra hulefayı raşidin namı verilen Ebubekir, Ömer, Osman, Ali
hazeratı sırasıyla halife seçilerek imkanları nispetinde ve sohbet-i
rasulullahtan almış oldukları derin ilmi irfan, yüksek terbiye ve
fezaili ahlakiye sayesinde kısa bir zamanda o meşru idareler ile bütün
cihanın gıptasını celp eder bir mahiyette hak ve adalet yolunda mühim
terakki ve tealiler elde etmişlerdi.</p>
<p>Ne yazık ki tab-ı beşer meknuz olan fikr-i istibdat, ihrazi mal ve
can saikasıyla fahr-i alemin açmış olduğu o nurlu yol birtakım müstebit
ve muhterisler tarafından tebdil ve tağyir edilerek keyfi idare ve şahsi
menfaatler hakim olmaya başlamış ve bu suretle ümmet ve milletin hukuk
ve vecibeleri terk ve ihmal edilerek keyfi idareler yüzünden insanlık
uzun zamanlar birçok mezalim ve ıstıraplara sahne olmuştur. Hazreti
peygamberin ümmet ve cemaatine miras bırakmış olduğu cumhuriyet istişarı
usulü allahın inayeti ve yardımı ile o miras-ı peygamberi olan istişari
yolu tekrar elde edilmiştir. Bu idare ne güzel, ne hoş bir idaredir ama
eğer icaplarını yerine getirebilirsek, yok eğer cumhuriyetle idare
yalnız şekle inhisar eder de tatbikatta bir fert veya muayyen bir
zümrenin fikir ve arzuları hakim olmaya başlarsa cumhuri idarelerde amme
menfaatleri ihmal edilmemiş olsa bile yine amme huzuru layıkıyla temin
edilemez. Bunun sebebi ise cumhuri idarenin mesnedi olan istişare
cihetine gereken ehemmiyetin verilmemesinden ileri geldiği
söylenebilir.</p>
<p>Mesela bu hususta hakim ve mesul bir mevkide bulunan biz mebuslar
milli meclisin tasdikine iktiram etmek üzere hükümet veya meclis azaları
tarafından hazırlanan kanun teklifine ve tasarılara madde ve muhtevası
itibariyle tamamen milli menfaate uygun olduğu bilistişare sabit olmalı,
böyle olmadığı takdirde muayyen şahısların mahdut bir zümrenin
fikirlerinin mahsulü olarak tesis edilen kanun ve nizamlar hiçbir zaman
maşeri vicdanlarda esaslı bir huzur temin edemez.</p>
<p>Çünkü mesnedi istişare esasına dayanan bir idarenin tedvin ettikleri
ve edecekleri kanun ve nizamlarda aynı şekilde istişari olması icap
eder. Böyle olmadığı takdirde hükümet ne kadar ciddi faaliyet gösterirse
göstersin, amme efkarında huzur temin edilemez. Binaenaleyh meclisi
aliye tesis veya tadil yoluyla sevk edilen kanun tasarıları, meclisin
mühim bir çoğunluğu tarafından müzakere edilerek kabul veya reddedilmesi
icap ederken, maalesef bizde öyle günler oluyor ki, müzakere salonunda
azami kırk, elli kişi bir mevcutla seri halinde birçok kanunlar
berkihatif süratiyle çıkar gider.</p>
<p>Hükümeti kontrol vazifesiyle vazifeli olduğumuzu iddia eden biz
mebuslar teşrii vazifelerimizi layıkıyla ifa edemediğimiz takdirde
kanunların tatbikatı sırasında vukua gelecek noksanlık ve
adaletsizlikten dolayı hepimiz ferden ferda mesulüz. Çünkü müşavere
yoluyla idare edilen bir camiada savab olan yol ancak ekseriyetin kabul
ve tasvip ettiği yoldur.</p>
<p>Bu hakikate işaret için alicenap peygamberimiz buyuruyor ki ‘bir
hususta aranızda ihtilaf ve münakaşa zuhur ederse büyük karaltıya gidin
yani ekseriyetin bulunduğu tarafa iltihak edin çünkü selamet orada
demektir. Bu suretle ekseriyeti aranın mesuliyeti ve ehemmiyeti beyan
buyrulmuştur.</p>
<p>Bu hususta başka bir cihet daha varsa o da kıymetli arkadaşlardan
icra vazifelerini üzerlerine almak cüret ve cesaretlerini gösteren
alicenap zevat, amme vazifelerini tedvir ederlerken tamamen şahsi fikir
ve gayelerden tecerrüt ederek adilane hareket ederlerse böyle kahraman
insanların her zaman Allah ve millet huzurunda yüzleri ak ve nasiyeleri
pak olur. Ve hem de kainat nizamını madelet dairesinde tanzim eden
cenabı hakkın bol yardım ve rahmetine de mazhar olurlar.</p>
<p>Bundan başka çok mühim bir husus daha var o da amme hizmetlerinde
hayırlı muvaffakiyetler temin için vükelayı umur hazeratı, alemlere
meşale-i rahmet olarak gönderilen peygamberimizi hazreti Muhammedin
(ra’sul hikmeti mehafetullah ) hadisi şerifini düstur-u amel ittihaz
edecek olurlarsa muvaffakiyetin en büyük sırrını bu hadis-i şerifte
bulmuş olurlar. Hadisin kısaca Türkçe meali şöyledir ; dünya ve ahiret
maslahatlarını temin hususunda insanların elde ettikleri ilmi irfanın
başı Allah korkusudur buyuruluyor. Şu hale nazaran insanların iktibas
ettikleri ve edecekleri ilim ve bilgilerinin hayatiyeti ve cemiyete
faydalı olması ancak Allah korkusu ile mümkün olur. Nasıl ki başı
olmayan bir cesette hayatiyet mutasavver değilse yine böyle Allah
korkusu bulunmayan kimselerin ilim ve bilgilerinden ve bu husustaki
mesailerinden milli ve maşeri bir fayda beklenemez.</p>
<p>Sırası gelince, hepimiz dillerimizde destan ederek ahlak ve fazilet
kelimelerinden bahsederiz. Bu kelimelerin yegane kaynağı bu hadiste
mündemiçtir. Binaenaleyh vatansever her fert için bütün gençlerimizi bu
ulvi duygu ile mütehalli olarak yetiştirmek hepimiz için elzemdir. O da
Allah korkusudur. Bunu temin etmek için yegane çare, sarsılmaz bir
imandır. İmanı korumak ve yaşatmak için de din bilgisi lazımdır. Fakat
Türk ve İslam camiasında Müslüman yaşayan bir hizbikalil var, bu
zavallılara Müslüman milletimizin Müslüman olarak kalmaları ve
yaşamaları için gençlere mekteplerimizde din bilgisi verilmesi
lüzumundan bahsedilirse mahut hizip hemen feveran ederek, tehlike
işareti vermeye başlar. Böyle düşünen ve söyleyenler hakkında yegane
temennilerimiz, cenabı hak kendilerine hidayet ihsan buyursun. Halbuki
yeryüzünde vaz-ı ilahi olarak tesis edilen bütün dinler insanlığın
selamet ve saadetine matuf olarak kurulmuştur. Bunun aksini iddia ise
hakikati inkar ve mahzı mükabere olmakla beraber tarih-i edyana adem-i
vukuftan ileri geldiği söylenebilir.</p>
<p>Bu mühim ve hayati mevzu, başka bir cepheden daha tetkik edelim. O da
Amerikan cumhurbaşkanı Ayzın Hover’in Amerikan milletine hitaben Allaha
dayanalım kampanyasına davet etmesidir.Bu mühim davet 20 şubat 1950
tarihinde yapılmıştır.</p>
<p>Radyo ve televizyonla bir konuşma yapan başkan şunları söylemiştir ;
‘’Allah olmasa idi Amerikan şeklinde bir hükümet olmazdı ve Amerikan
hayat tarzı kurulmazdı. Allah denilen üstün varlığın tanınması
amerikamızın ilk ifadesidir. Ecdadımız bunu böyle kurmuşlar ve allahın
yardımıyla böyle de devam edecektir.’’ Bu sözleri konuşan zat,
zamanımızın en mütemeddin, en hamiyetli ve en demokrat yaşayan bir
milletin başkanıdır. Cihanın efendisi olarak gönderilen hazreti Muhammed
bu akide ve imanı bütün Müslümanların ruhuna bin üç yüz kusur sene evvel
telkin ve teklif ederek bizlere ebedi bir hayat aşısı zerk etmiştir.
Yüzbinlerce salat selam onun üzerine olsun.</p>
<p>Ömer Bilmen ( Ankara)</p>

            </div>
        </article>
    </main>

    <footer class="bg-dark-subtle text-center py-4 mt-5">
        <div class="container">
            <div class="mb-3">
                <a href="https://github.com/mevlut-celik" class="text-decoration-none" target="_blank">
                    <i class="bi bi-github fs-4"></i>
                </a>
            </div>
            <p class="mb-0">Ahmet Şengül - Mevlüt Çelik</p>
        </div>
    </footer>

    <!-- Bootstrap JS -->
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js"></script>
    <script src="../js/main.js"></script>
</body>
</html>