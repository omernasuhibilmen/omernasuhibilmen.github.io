<!DOCTYPE html>
<html lang="tr" data-bs-theme="light">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Amerikalıların Suallerine Cevap - Osmanlıca Makaleler</title>
    <!-- Bootstrap CSS -->
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet">
    <!-- Bootstrap Icons -->
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.css">
    <link rel="stylesheet" href="../css/style.css">
    <link href="https://fonts.googleapis.com/css2?family=Crimson+Pro:ital,wght@0,400;0,600;1,400&display=swap" rel="stylesheet">
</head>
<body style="background-color: var(--bg-primary);">
    <nav class="navbar navbar-expand-lg bg-dark-subtle">
        <div class="container">
            <button class="navbar-toggler" type="button" data-bs-toggle="collapse" data-bs-target="#navbarNav">
                <span class="navbar-toggler-icon"></span>
            </button>
            <div class="collapse navbar-collapse" id="navbarNav">
                <ul class="navbar-nav me-auto">
                    <li class="nav-item">
                        <a class="nav-link" href="../index.html">Ana Sayfa</a>
                    </li>
                    <li class="nav-item">
                        <a class="nav-link" href="../index.html#makaleler">Makaleler</a>
                    </li>
                    <li class="nav-item">
                        <a class="nav-link" href="../about.html">Ömer Nasûhi Bilmen</a>
                    </li>
                </ul>
                <div class="theme-switcher d-flex align-items-center">
                    <i class="bi bi-sun-fill me-2 theme-icon" id="lightIcon"></i>
                    <div class="form-check form-switch">
                        <input class="form-check-input" type="checkbox" id="themeSwitch">
                    </div>
                    <i class="bi bi-moon-fill ms-2 theme-icon" id="darkIcon"></i>
                </div>
            </div>
        </div>
    </nav>

    <main class="container py-5">
        <article class="latex-article">
            <div class="title-block">
                <h1 class="ottoman-title">Amerikalıların Suallerine Cevap</h1>
                <p class="text-muted mt-3">
                    <i class="bi bi-calendar3 me-2"></i>
                    <span class="date">1 Eylül 1956</span>
                </p>
            </div>
            
            <div class="content">
                <p>Amerikalıların Suallerine Cevap</p>
<p>Eylül 1956-34. Sayfa-Dergi: Sebilürreşad</p>
<p>Sayı: 10. Cilt 228. Sayı</p>
<p>(Cennet,cehennem belirli yerler midir?- Günahlardan kurtulma mümkün
müdür? – Dünyaya gelmeden evvelki hayat- Kader meselesi- İnsan ruhu
vücuda girmeden bir varlığa malik midir?- Ecel meselesi- Bu hayatın
maksadı nedir?- Ölümden sonraki hayat nasıl olacak? )</p>
<ol type="1">
<li><p>Heaven and Hall (Paradise)</p></li>
</ol>
<p>( whether tangible, distinct and or real places or conditions of mind
or thinking. Do you believe that -heaven- and -hell- are actual places
or merely -conditions- of punishment or reward ? can an individual be
for given of his sins before he dies through any act of his or anyone
else living at the time? )</p>
<ol type="1">
<li><p>Cennet ve cehennem</p></li>
</ol>
<blockquote>
<p>(elle tutulur belirli yerler midir yoksa bir düşünce hali midir?
Cennetle cehennemin hakikaten mevcut yerler olduğuna mı yoksa ceza ce
mükafat şartları olduğuna mı inanıyorsunuz? Bir kimse ölümünden önce
kendisinin veya hayatta bulunan başka bir kimsenin herhangi bir hareketi
ile günahlarından kurtulabilir mi? )</p>
</blockquote>
<ol type="1">
<li><p>Cennet ile cehennem birer mevcut alemdir. Cennet,
maddi,manevi,cismani ve ruhani bir sevap ve mükafat alemi olduğu gibi
cehennem de yine maddi,manevi,cismani ve ruhani bir azap ve itap
alemidir. Bunlar el’an mevcutturlar. Bunlar manen olduğu gibi maddeten
de mevcut bulunduklarından kendilerinin göz ile görülüp el ile
tutulmaları kabildir. Vaktiyle bu kainat pek mahdut telakki ediliyordu.
Güneş gibi daima nazarlarımıza çarpan parlak, şaşaadar, semavi ecram, en
büyük birer küre sayılarak bir kısım gafil insanlar tarafından
kendilerine mabudiyet vasfı ile izafe ediliyordu. Halbuki bugün ulum ve
fünunun terakkiyatı, mükevvenatın vüsatini, mahiyetini insanlara daha
güzel anlatmaktadır. Kainatın bi-nihaye vüsatına, güneşlerden binlerce
derece büyük, ziyadar kürelerin mevcudiyetine bugün herkes muttali
bulunmaktadır. Artık vaktiyle cennet ile cehenneme yer bulamayan bazı
münkirler, şimdi o kanaatlarından dolayı biraz sıkılmalıdırlar. Evet,
mükevvenat böyle bi-nihaye bir vüsata malik olunca cennet ve cehennem
namındaki maddi ve manevi iki alemin de varlığını inkara aklen, ilmen
imkan yoktur. Binaenaleyh biz Müslümanlar, bunların varlığına
inanıyoruz, zaten peygamberler de bütün semavi kitaplar da bu hakikati
beşeriyete telkin buyurmuştur. Bir kimsenin kendi günahından kurtulması
meselesine gelince, bir şahıs berhayat iken cenabı hakka karşı ne kadar
günah işlemiş olursa olsun, daha sağ ve aklı başında iken bu halinden
nadim ve peşiman olup tevbe ederse, yani dini ilahinin emirlerine,
nehiylerine itaat ve inkıyat etmeğe başlarsa sabık günahlarından
kurtulmuş olur. Kezalik, iman ile ahirete gitmiş olan bir müminin bazı
günahlarından dolayı afv-ı ilahiye mazhar olması için berhayat bulunan
mümin kardeşlerinin dualarda bulunmaları, sadakalar vermeleri faideden
hali değildir. Olabilir ki Cenab-ı hakk bu yüzden o mümin kulunun imana
münafi olmayan günahlarını affeder. Zaten böyle bir sebep bulunmasa bile
Allahu azimüşşanın bazı günahları afv-u setir buyuracağı eltaf-ı
ilahiyesinden ümit edilir. Fakat emr-i ilahiye muhalif, zulüm ve
gadirden madut, caniyane hareketlere birrıza muvakat etmek, hiçbir
kimsenin affına ve vesile olamaz.</p></li>
</ol>
<blockquote>
<p>Bu gibi hareketler, gerek faillerinin ve gerek bunlara razı olanların
haklarında gazab-ı ilahinin zuhuruna sebep olur, yoksa böyle hareketler,
ne canilerin ne de buna razı olanların ne de bu hareketleri makul ve
müfit görenlerin afv-ı safhına asla bir sebep olamaz. Bunun hilafına
kail olmak akla, mantığa, hikmete muhaliftir.</p>
<p>Şunu da ilave edelim ki herkesin günahı kendisine aittir. Bir şahsın
günahı ona sebebiyet vermedikçe başkalarına sirayet etmez. Bir kimsenin
günahından dolayı başka kimselerin de günahkar sayılması akla, hukuk
kaidelerine muhalif olacağı gibi adalet-i ilahiye ile de kabil-i telif
olamaz.</p>
</blockquote>
<ol start="2" type="1">
<li><p>Pre – existence</p></li>
</ol>
<p>( life of individual in any for before our life here on this earth.
Who if anyone has had sunh an existence before it came into this
particular body ? do you believe that no matter what a person does he
will not die until his time to die comes? )</p>
<ol type="1">
<li><p>Bu dünyaya gelmeden evvelki hayat</p></li>
</ol>
<blockquote>
<p>( bir ferdin yeryüzündeki hayatından önce her hangi bir şekil
içindeki hayatı. Kim böyle bir hayata sahip olmuştur? Eğer olan varsa
kadere inanıyor musunuz? İnsan ruhu muayyen bir vücuda girmeden önce
herhangi bir varlığa malik midir? Bir insan ne yaparsa yapsın eceli
gelmeden ölmeyeceğine inanıyor musunuz? )</p>
</blockquote>
<ol type="1">
<li><p>Biz Müslümanların itikadına göre insan, ruh ile bedenden ibaret
bir mahluktur. Ruh, bir cism-i latiftir veya bir cevher-i mücerrettir.
Her insanın ruhu kendi bedeninden evvel yaratılmıştır. Bütün insanların
daha bu dünya sahasında ispat-ı vücut etmeden evvel ruhları mevcut idi.
Cenab-ı hakkın tayin buyurduğu bir alemde yaşıyorlardı. Buna ‘alem-i
ervah’ denir. Sonra mukadder olan zamanlarda dünyaya gelen insanların
maddi vücutlarına ruhları taalluk ederek veya nüfuzda bulunarak hayat
hali zuhura gelmiştir. Demek oluyor ki her insanın ruhu, o insanın
cesedine girmeden veya ona taalluk etmeden önce de bir varlığa malik
bulunmuştur. Ruhların varlığı gösterdikleri asar ile bedaheten sabit
olduğu gibi bunları bu varlığını bütün edyan-ı ilahiyede haber
vermiştir. Şu kadar var ki ruhların mahiyetini, tam hakikatini layıkıyla
bilip tayin etmek, beşeriyet için kabil değildir. Biz bu hususu ilmi
ilahiye havale ederiz.</p></li>
</ol>
<blockquote>
<p>Kader meselesine gelince biz Müslümanlar kadere mutekidiz. Bu alemde
herhangi hadise vücuda gelirse gelsin mutlaka cenabı hakkın ilim ve
iradesiyle, kaza ve kaderiyle vücuda gelmektedir. Şu kadar var ki
insanların mükellef ve mesul oldukları bir takım fiiller, ameller vardır
ki bunlarda insanların say ve hareketlerinin bir alakası vardır. Hak
teala hazretleri , insanlara bu kudret ve istitaati, kendilerinin bu
fiillerine, amellerine bir sebeptir. Allahu azimüşşan kullarının bu
dünyada kendi ihtiyarlarıyla ne yolda harekette bulunacaklarını ilm-i
ezelisiyle bildiği için inların bir kısım fiillerini, amellerini kendi
ihtiyarlarına göre li-hikmetin takdir buyurmuştur. O halde insanlar, bu
hareketlerinden dolayı kendilerini mazur görüp bunları kader-i ilahiye
isnat edemezler. Belki takdir-i ilahinin bu veçhile tecellisine kendi
ihtiyarlarıyla sebebiyet vermiş olurlar. Bundan dolayı da mesul bir
vaziyette bulunurlar. Eğer beşeriyette böyle bir kudret ve istitaat, bir
mesuliyet bulunmasa idi insanların bu imtihan alemine gelmelerine, bir
takım emirler ve nehiyler ile mükellef bulunmalarına mahal kalmazdı.</p>
<p>Ecel hakkında da biz Müslümanların itikadı şöyledir ; ecel, birdir.
Ecel, insanın yaşayacağı müddetin nihayet bulmasıdır. Halik-i hakim
hazretleri bir kulunun ne kadar yaşayacağını vaktiyle takdir
buyurmuştur.</p>
<p>Bazı kimselerin ömürleri, arızalardan hali bir surette nihayete erer,
bazı kimselerin ömürleri de birer arıza neticesinde hitam-pezir olur.
Bunlara ait eceller, birer – eceli kaza- namı ile yad olunur. Cenab-ı
hak ilmi ezelisiyle bu arızaların vücuda geleceğini bildiği için
kullarının ecellerini o veçhile takdir buyurmuştur. Ancak biz ecelin
zamanının evvelce bilmediğimiz için hayata münafi şeylerden hazer
etmekle mükellefiz. Biz takdir-i ilahinin nasıl tecelli edeceğini
bilmediğimiz halde kendi efalimizi takdire isnat ederek kendimizi
mesuliyetten azade sayamayız. Binaenaleyh kendi hayatına veya
başkalarının hayatlarına suikast eden bir şahıs ‘’ne yapalım ecel bu
kadar imiş, takdir-i ilahi böyle imiş ! ‘diye mesuliyetten
kurtulamaz.</p>
</blockquote>
<p>3- Purpose of this life</p>
<p>( reason your religion gives for our existence in this World or life
)</p>
<blockquote>
<p>3- Bu hayatın maksadı. ( bu dünyadaki hayatımız için dininizin
gösterdiği gaye )</p>
<p>3- hayatımız, hakim ve kerim olan Allahu tealanın bir eser-i
kudretidir. Cenab-ı hakkın her eser-i kudreti ise bir nice hikmetlere ve
maslahatlara müstenittir. Binaenaleyh bizim bu hayatımız da birçok
hikmetlere, gayelere müstenit bulunmuştur. Ezcümle bu hayatımızdan asıl
gaye, Halıkımızın varlığını, birliğini, kudret ve azametini bilip
kendisine halisane ibadetlerde, arz-ı ubudiyette bulunmak, o’nun kutsi
emirlerine ve nehiylerine itaat etmek, bunun mükafatı olmak üzere de
ebedi selamet ve saadete kavuşmaktır. Bu kainatta bir gayeye, bir
hikmete müstenit olmaksızın abes yere hayat sahasına atılmış hiçbir
mahluk yoktur.</p>
<p>4- life after death</p>
<p>( Will there be individual identity of persons as we know each other
now ? where will life exist after we die ? on the day of resurrection
what ‘state’ or ‘ condition’ do you teach that a person will be in ?
will he have a ‘special body’ or be absorbed into another substance ?
)</p>
<p>4- Ölümden sonraki hayat. ( insanlar bu dünyadaki şekillerini
muhafaza edecekler mi? Öldükten sonra hayat nerede devam edecek?
Dininize göre, mahşer gününde insanlar ne hal ve şekilde
bulunacaklardır? Hususi bir vücuda mı sahip olacaklar yoksa başka bir
maddeye mi girecekler ?)</p>
<p>4- insan, ruh ile bir cesetten ibaret bir mahluktur. Fakat asıl
hakikat-ı insaniye ruhtan ibarettir. Ceset ise ruhun tecelliyatına bir
mahaldir. Ruhlar mahiyetlerini daima muhafaza eder. Cesetler ise
kendilerindeki bir madde-i asliye baki kalmak üzere vakit vakit inhilale
uğrar. Bununla beraber hakikat-ı insaniye asla tebeddül etmiş sayılamaz.
Bundan kırk elli sene evvelki bir insan ne ise o insan bugün de aynı
insandır. Halbuki cismen bir çok tebeddülata uğramıştır. Binaenaleyh
ahiret aleminde de insanlar birer ruh ile birer cesetten müteşekkil olup
dünyadaki aynı suretlerinde bulunacaklardır. Onların o alemde bedenen
daha büyük bir cesamette bulunmaları, daha güzel veya daha çirkin bir
suret almaları onların mahiyetlerinin tebeddülünü müntiç
olmayacaktır.</p>
<p>Evet, dünyadan ahirete bir mümin olarak gidip orada cennete girmek
nimetine nail olacak insanlar, dünyadaki hüsün ve cemallerinden binlerce
kat daha güzel, daha mükememmel evsafı haiz bir vücuda malik
olacaklardır. Bilakis cehenneme müstahak olacak kimseler de pek korkunç,
pek çirkin bir surette bulunacaklardır. Bununla beraber yine insan olmak
şekil ve mahiyetini kaybetmiş olmayacaklardır.</p>
<p>Bizler öldükten sonra hayatımız, alem-i ahiret denilen başka bir
ebediyet aleminde devam edecektir. İnsanlar mahşer gününde dünyadaki
itikatlarına ve amellerine göre ya pek güzel veya pek çirkin bir hal ve
şekilde bulunacaklardır. Dünyadaki ruhlarıyla beraber dünyadaki
cesetlerinin madde-i asliyesini haiz ve pek güzel veya pek çirkin bir
vücuda sahip olacaklardır. Mükafat veya mücazat aynı zevat ve eşhas
hakkında cari olacağından insanların ahiret aleminde başka bir maddeye
girmeleri yani başka bir mahiyet ve hüviyet almaları mutasavver
değildir. Hak ve adalet düsturları bunu muktezidir.</p>
<p>İstanbul müftüsü Ömer Nasuhi Bilmen</p>
</blockquote>

            </div>
        </article>
    </main>

    <footer class="bg-dark-subtle text-center py-4 mt-5">
        <div class="container">
            <div class="mb-3">
                <a href="https://github.com/mevlut-celik" class="text-decoration-none" target="_blank">
                    <i class="bi bi-github fs-4"></i>
                </a>
            </div>
            <p class="mb-0">Ahmet Şengül - Mevlüt Çelik</p>
        </div>
    </footer>

    <!-- Bootstrap JS -->
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js"></script>
    <script src="../js/main.js"></script>
</body>
</html>