<!DOCTYPE html>
<html lang="tr" data-bs-theme="light">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Kuran-ı Kerim Meali ve Tefsiri - Osmanlıca Makaleler</title>
    <!-- Bootstrap CSS -->
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet">
    <!-- Bootstrap Icons -->
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.css">
    <link rel="stylesheet" href="../css/style.css">
    <link href="https://fonts.googleapis.com/css2?family=Crimson+Pro:ital,wght@0,400;0,600;1,400&display=swap" rel="stylesheet">
</head>
<body style="background-color: var(--bg-primary);">
    <nav class="navbar navbar-expand-lg bg-dark-subtle">
        <div class="container">
            <button class="navbar-toggler" type="button" data-bs-toggle="collapse" data-bs-target="#navbarNav">
                <span class="navbar-toggler-icon"></span>
            </button>
            <div class="collapse navbar-collapse" id="navbarNav">
                <ul class="navbar-nav me-auto">
                    <li class="nav-item">
                        <a class="nav-link" href="../index.html">Ana Sayfa</a>
                    </li>
                    <li class="nav-item">
                        <a class="nav-link" href="../index.html#makaleler">Makaleler</a>
                    </li>
                    <li class="nav-item">
                        <a class="nav-link" href="../about.html">Ömer Nasûhi Bilmen</a>
                    </li>
                </ul>
                <div class="theme-switcher d-flex align-items-center">
                    <i class="bi bi-sun-fill me-2 theme-icon" id="lightIcon"></i>
                    <div class="form-check form-switch">
                        <input class="form-check-input" type="checkbox" id="themeSwitch">
                    </div>
                    <i class="bi bi-moon-fill ms-2 theme-icon" id="darkIcon"></i>
                </div>
            </div>
        </div>
    </nav>

    <main class="container py-5">
        <article class="latex-article">
            <div class="title-block">
                <h1 class="ottoman-title">Kuran-ı Kerim Meali ve Tefsiri</h1>
                <p class="text-muted mt-3">
                    <i class="bi bi-calendar3 me-2"></i>
                    <span class="date">1 Şubat 1963</span>
                </p>
            </div>
            
            <div class="content">
                <h1 class="ottoman-title">Kuran-ı Kerim Meali ve Tefsiri</h1>
<p>Kuran-ı Kerim Meali ve Tefsiri</p>
<p>Şubat 1963</p>
<p>307. Sayfa</p>
<p>Dergi: Sebilürreşad</p>
<p>Sayı: 14. Cilt 345. Sayı</p>
<p>(Memleketimizin en kıymetli ve en yüksek alimlerinden sabık Diyanet
İşleri Reisi Ömer Nasuhi Bilmen hazretleri tarafından bu unvan ile bir
terceme ve tefsir yayınlamağa başlanmış ve 1.cildi çıkmıştır. Hediyesi
25 liradır. Muhterem üstat, bu çok kıymetli kitap hakkında mukaddimede
şu izahatı veriyor; )</p>
<p>Malumdur ki Kur’an-ı Azimüşşan bütün insaniyet alemini hidayet
nurları içinde bırakacak bir kitab-ı semavidir, bir kitab-ı ilahidir.
Onun kutsi ayetleri binlerce hakikatleri camidir, bütün akıl sahiplerini
irşada, tenvire kafidir. Elverir ki o ulvi kitabın emirleri, nehiyleri,
bütün hükümleri, tavsiyeleri can ve dilden kabul edilsin, onun bütün
beyanatının birer hakikat, birer hikmet kaynağı olduğu tasdik
olunsun.</p>
<p>Evet, Kur’an-ı Mübin, bütün beşeriyetin bir mukaddes, ilahi
kitabıdır. Bu mübarek kitabın bütün lafızları da, manaları da ilahidir,
vahye müstenittir. Bütün insanları bir vahdet, bir uhuvvet dairesine
davet etmektedir. Binaenaleyh Kur’an-ı kerimin ayniyetini, pür hikmet
hükümlerini olduğu gibi muhafazaya çalışmak, bütün muhteviyatına tamamen
riayet etmek, bütün beşeriyet için en kutsal, en faideli bir
vazifedir.</p>
<p>Kur’an-ı Kerimin beyanatı, hükümleri ammeye müteveccih ise de bunları
layıkıyla ilmi bir dairede güzelce anlayıp kavramağa her kimse muktedir
olamaz. Velev ki Arap lisanına iyice vakıf bulunsun. Böyle bir kudret ve
meziyeti haiz olabilmek için senelerce dini ilimler ile uğraşarak
maharet ve imtiyaz kazanmış olmak lazımdır. İşte bu vasıfları haiz olan
birçok İslam alimleri, Kur’an-ı Azimin yüksek hakikatlerini, bütün
hükümlerini yine Arapça lisanıyla ve sair muhtelif lisanlarla şerh ve
beyan ederek medeniyet ve İslamiyet alemine pek kıymetli eserler ithaf
etmişlerdir.</p>
<p>‘’Tabakatü’l Müfessirin’’ ünvanlı eseri Acizi’de yazılmış olduğu
üzere asr-ı saadetten beri on dört asır içinde müteaddit müfessirler
vücuda gelmiş, her biri güzel bir niyetle kelam-ı ilahiye hizmeti, bir
şeref telakki etmiş, bunun neticesi olarak da yüzlerce kıymetli
tefsirler ve birer meali Kur’andan ibaret olan tercümeler kütüphaneleri
tezyin edip durmuştur. Şüphe yok ki Kur’an-ı Mucizü’l Beyan bir kitab-ı
ilahidir, onun mübarek lafızları da, manaları da ulvidir, vahy-i
subhaniyeye müstenittir. Ve bütün İslam alemine, beşeriyet muhitine aynı
surette hitap etmektedir. Ve bütün insanlar onu aynı surette takdis ve
muhafaza ile mamur bulunmaktadır.</p>
<p>Kur’an-ı Mübin öyle bir belagat mucizesidir ki onun yüksek
manalarını, bütün hikmetlerini ve işaretlerini başka lisanlar ile
tamamen ifade edebilmek gayri kabildir. Bu hususta bütün din
alimlerinin, bütün fusaha-yı ümmetin ittifakları vardır. Zaten Kur’an-ı
Azim bir kavme değil, bütün İslam kavimlerine mahsus olmak üzere bir
dini lisan ile nazil olmuş, bunun bu kutsi varlığı, muhtelif
ırklar,kavimler arasında İslam birliğini, din kardeşliğini tecelli
ettirmeğe vesile olmuştur.</p>
<p>Binaenaleyh ibadet ve taat hususunda bütün müslümanların Kur’an-ı
Kerime dört elle sarılmaları, onun yüksek ve her veçhile maslahat ve
hikmete muvafık olan emirlerine, nehiylerine riayet etmeleri
kendilerinin selamet ve saadetleri icabıdır. Hangi bir ırkın, hangi bir
cemaatin arzusu ile bu dini vazifeye muhalif harekete kimsenin
salahiyeti yoktur. Aksi takdirde İslam birliği haleldar olur, din
kardeşliği zevale yüz tutar, bundan İslam milletinin düşmanları istifade
etmek ister.</p>
<p>Şunu da arz ederim ki Kur’an-ı Azimin bütün hükümlerini, beyanatını
güzelce anlayabilmek, bütün müslümanların efradı için kabil değildir.
Araplar dahi Kur’an lisanına vakıf oldukları halde her biri onun bütün
ahkam-ı celilesini layıkıyla anlamak kudretini haiz değildirler. Bu bir
ihtisas meselesidir. Bu hususta mütehassıs zatların, din alimlerinin
bildirmelerine, irşatlarına ihtiyaç vardır. Mesela Kur’an-ı Kerimin bir
kısım hükümleri itikatlara, ibadetlere, ahlaka, muamelata, eski
kavimlerin ibretamiz tarihi hallerine aittir. İslam alimleri ise bunlara
dair muhtelif lisanlar ile müteaddit kitaplar yazmışlar, bunları İslam
alemine birer feyiz ve marifet vesilesi olmak üzere ithaf etmişlerdir.
Artık her müslüman kendi kabiliyeti nispetinde bunlardan istifade
edebilir.</p>
<p>Mamafih İslam alimleri, Kur’an-ı Kerimin yüksek mealini de muhtelif
lisanlara mümkün mertebe tercüme etmiş bulunmaktadırlar.</p>
<p>Kur’an-ı Muciz Beyanın tercümeleri esasen iki kısma ayrılır. Bir
kısmı ‘tercüme-i harfiye’dir ki bu Kur’an-ı Mübini olduğu gibi aynen ve
harfiyen tercüme etmektir. Fakat böyle bir tercüme kabil değildir. Çünkü
her lisanın kendine mahsus incelikleri, nükteleri, işaretleri vardır.
Bundan dolayıdır ki insanları eserleri bile başka lisanlara tercüme
edilince ayniyeti tamamıyla muhafaza edilmiş olamıyor. Artık binlerce
hakikatleri, işaretleri, mecazları ve nükteleri ihtiva eden Kur’an-ı
Muciz Beyanın aynen tercümesi nasıl kabil olabilir? Bu tercümeye nasıl
Kur’an hükmü verilebilir? Bu olsa olsa muhtasar bir mealden ibaret
bulunmuş olur. eğer böyle bir tercüme bir takım hataları muhtevi
bulunursa okunması bile caiz olamaz. Muharriri için de manevi mesuliyeti
calip bulunur.</p>
<p>İkinci kısım tercümeye gelince buna da ‘’tercüme-i tefsiriye’’ namı
verilmiştir. Salahiyetli olan zatların bu kabil tercümeleri vücuda
getirmeleri caiz ve faideyi haizdir. Nitekim böyle bir kısım tercümeler,
tefsirler öteden beri tahrir ve telif edilegelmiştir. Müslümanlar bu
gibi mufassalca yazılmış tercümeleri okuyarak müstefit olabilirler. Şu
da malumdur ki bu tercümeler ile Kur’an-ı Azimin hükümlerini,
hakikatlerini mümkün mertebe anlatabilmek için bunlarda bir kısım
tafsilat vermek, şerh ve izah kabilinden bazı beyanatta bulunmak
mecburiyeti vardır. Artık, bu tercümeler de, tefsirler de Kur’an-ı
Kerimin aynına muadil olamaz. Ebedi bir mucize olan Kur’an-ı Azimüşşanın
hükmünü haiz bulunamaz. Bu tercümeler ile de namaz gibi ibadetleri ifa
etmek meşru görülemez. Belki bunların mütalaasından istifade edilir,
bunların okunması da sevaba vesile olur.</p>
<p>Şunu da arz edelim ki Allah Teala hazretleri Kur’an-ı Kerimi tilavet
ve hıfz ve sıyanet için fevkalade bir kolaylık vermiştir. Bin üç yüz
kusur seneden beri muhtelif İslam ırkları arasında binlerce, milyonlarca
zatlar Kur’an-ı Azimin kıraatini kolaylıkla öğrenmiş, birçok sureler ile
hafızalarını tezyin etmiş ve aralarında nice binlerce kıymetli hafızlar
yetişmiş ve yetişmekte bulunmuştur. Bu da Kur’an-ı Mübinin bir ebedi
mucize olduğuna ve bütün müslümanlar arasında müşterek, vahy-i ilahiye
müstenit mukaddes bir kitap bulunduğuna delildir ki hiçbir şey bunun
yerine kaim olamaz. Acizleri kendi namıma tefsir ve tercüme yazacak bir
iktidara malik olmadığımı itiraf ederim. Ancak bir hayli din
kardeşlerimizin arzularına binaen Kur’an-ı Azimin meali alisine ve
muhtasarca izahına dair bu eseri, birçok muktedir alimlerimizin
tefsirlerinden istifade etmek üzere yazmaya cüret eyledim. Tevfik
Allahtan’dır.</p>
<p>Ömer Nasuhi Bilmen</p>

            </div>
        </article>
    </main>

    <footer class="bg-dark-subtle text-center py-4 mt-5">
        <div class="container">
            <div class="mb-3">
                <a href="https://github.com/mevlut-celik" class="text-decoration-none" target="_blank">
                    <i class="bi bi-github fs-4"></i>
                </a>
            </div>
            <p class="mb-0">Ahmet Şengül - Mevlüt Çelik</p>
        </div>
    </footer>

    <!-- Bootstrap JS -->
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js"></script>
    <script src="../js/main.js"></script>
</body>
</html>