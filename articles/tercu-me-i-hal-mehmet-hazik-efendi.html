<!DOCTYPE html>
<html lang="tr" data-bs-theme="light">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Tercüme-i Hal: Mehmed Hazik Efendi - Osmanlıca Makaleler</title>
    <!-- Bootstrap CSS -->
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet">
    <!-- Bootstrap Icons -->
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.css">
    <link rel="stylesheet" href="../css/style.css">
    <link href="https://fonts.googleapis.com/css2?family=Crimson+Pro:ital,wght@0,400;0,600;1,400&display=swap" rel="stylesheet">
</head>
<body style="background-color: var(--bg-primary);">
    <nav class="navbar navbar-expand-lg bg-dark-subtle">
        <div class="container">
            <button class="navbar-toggler" type="button" data-bs-toggle="collapse" data-bs-target="#navbarNav">
                <span class="navbar-toggler-icon"></span>
            </button>
            <div class="collapse navbar-collapse" id="navbarNav">
                <ul class="navbar-nav me-auto">
                    <li class="nav-item">
                        <a class="nav-link" href="../index.html">Ana Sayfa</a>
                    </li>
                    <li class="nav-item">
                        <a class="nav-link" href="../index.html#makaleler">Makaleler</a>
                    </li>
                    <li class="nav-item">
                        <a class="nav-link" href="../about.html">Ömer Nasûhi Bilmen</a>
                    </li>
                </ul>
                <div class="theme-switcher d-flex align-items-center">
                    <i class="bi bi-sun-fill me-2 theme-icon" id="lightIcon"></i>
                    <div class="form-check form-switch">
                        <input class="form-check-input" type="checkbox" id="themeSwitch">
                    </div>
                    <i class="bi bi-moon-fill ms-2 theme-icon" id="darkIcon"></i>
                </div>
            </div>
        </div>
    </nav>

    <main class="container py-5">
        <article class="latex-article">
            <div class="title-block">
                <h1 class="ottoman-title">Tercüme-i Hal: Mehmed Hazik Efendi</h1>
                <p class="text-muted mt-3">
                    <i class="bi bi-calendar3 me-2"></i>
                    <span class="date">2 Nisan 1911</span>
                </p>
            </div>
            
            <div class="content">
                <p>Tercüme-i Hal: Mehmed Hazik Efendi</p>
<p>2 Nisan 1911 - Hicri: 2 Rebiülahir 1329, Rumi: 21 Mart 1327</p>
<p>Beyânülhak - Sayı: 4. Cilt 104. Sayı</p>
<p>Muhibb-i meali olan milletler, kendi aralarında şerefenuma-yı zuhur
olan ulema ve üdebaya karşı pek büyük, pek ciddi bir hürmetle mütehassıs
bulunurlar.</p>
<p>Meftun-u kemalat olan milletler, alem-i insaniyetin i’tilasına
hizmette bulunmuş olan fudala ve hukemanın muazzez nameleriyle tezyin-i
sahaif etmeyi en ulvi vazife addederler. Medeniyetçe büyük bir mevki
işgaline muvaffak olan milletlerin kütüphane-i irfanına müracaat olunur
ise ulema ve fudalasının teracim-i ahvaline yüzlerce nefis nefis
eserlere tesadüf olunur. Bundan dolayıdır ki parlak, muhteşem bir
medeniyet vücuda getirmiş olan İslamlar, kendi içlerinde yetişmiş olan
meşahirin, ulema ve üdebanın teracim-i ahvaline dair vefeyatü’l ayanlar,
tezkiretü’ş şuaralar, şakayik-i numaniyeler, tekmiletü’ş şakayıklar gibi
birçok kıymetdar eserler meydana getirmişlerdir. Lakin şu da inkar
olunamaz ki bu kadar itina ile beraber yine birçok eazim-i milletin
teracim-i ahvali zapt edilmeyerek, latif vücudları gibi muhterem
nameleri de adem-abad nisyana terk edilmiş, ulviyet-i fıtriyelerini,
nezahat-i Fikriyelerini tasvir eder asar-ı müfideye destur
olunamamıştır. İşte bu cümledendir ki bir zamanlar terakkiyat-ı
ilmiyemize hizmette bulunmuş, asri noktai-nazardan parlak parlak asar-ı
edebiyye vücuda getirmiş olan Mehmet Hazik Efendi merhumun terceme-i
haline dair hiçbir malumat verilmemiştir. Binaenaleyh bu fazıl-ı
muhteremin hayat-ı alimanesine ait vakıf olduğum malumat-ı atiyeyi
vermeden kendimi alamadım. Şöyle ki; bundan takriben iki yüz sene
mukaddem, Karabağ tarafından Ağa Bekir, Kara Bekir namında iki zat,
Erzurum'u teşrif ederek Ağa Bekir efendi teşnegan-ı tarikat-ı sirab-ı
hakikat etmeye başladığı gibi Kara Bekir efendi de zevk-cuyan, ilm ve
marifetin ufk-u efkarını şaleyab-ı kemalat eylemeye çalışmıştır.</p>
<p>İşte hazreti Hazik, işbu Karabekir efendinin sulbünden kadem-i
nihade-i vücud olup, sahih bir fikir, gayr-i mütezelzil bir metanetle
iktisab-ı uluma sa’y ederek ulvi, şayan-ı tebcil bir surette safahat-ı
istikbalini tenvire muvaffak olmuştur. Müşar-ı ileyh sadat-ı kiramdan
olduğundan Erzurum nakibül eşraflığına tayin ve (1170) tarihinde uhde-i
istihaline müftülük vazifesi tevcih buyrulmuştur.</p>
<p>Nefaset-i mimariyesiyle çok seyyahinin nazar-ı takdirini celp etmekte
bulunan Hatuniye medrese-i atikasında müderris olduğundan bir hayli
zevatın tefeyyüz ve tealisine sebep olmuştur. İstanbul'a seyahatinde,
Sultan Mustafa-i salis hazretleriyle görüşmüş, divan-ı eş’arı’nın bir
nüshasını der-aliyye’de bırakmıştır.</p>
<p>Bazı ebyatıyla zirve matlaı gösterilen (bülbül) redifli gazeli, Ziya
Paşa merhumun hazeini’l eş’ar itlakına sezaver olan harabatı’nda
mezkurdur.</p>
<p>“Gülistan-ı seraser kabildi avazın ey bülbül</p>
<p>Nedendir oldu nale-ruz ve şeb demsazın ey bülbül?’’</p>
<p>Bu şair-i mader-zad’ın tasavvurat-ı şairanesi pek latif, pek alidir.
Asar-ı edebiyesi, nezih ruhları ihtizaza getirecek derecede hissiyat-ı
rakikayı haizdir. Metin, bir fikr-i münevverin mahsulü olup;</p>
<p>“Yeter cengaver oldu masiyetle kalb-i nurani</p>
<p>Yeter çirkab-ı isyan oldu eyledi alude dâmân’’</p>
<p>Matlaıyla başlayan miraciyesi pek arifanedir.</p>
<p>Mecmua-i eş’ar’ı mütalaa olunduğunda birçok rengin rengin gazelleri,
müşa’şa’, ahengdar kasideleri görülür. Çıldır valisi hakkında
söylediği;</p>
<p>“Hod-perestane züum ile allame-i devran olur</p>
<p>Mekteb-i irfana gelse tıfl-ı ebced-i havan olur’’</p>
<p>Matla’lı kaside-i nazidesi pek zarifane, pek hakimanedir.</p>
<p>“Kimdir bu rüzgarda asude-i hal olan?</p>
<p>Tarih-i sergüzeşt-i selef ezberimdedir.’’</p>
<p>Beyti durub-u emsal-i Osmaniye sırasına geçmiştir.</p>
<p>Hassa bir tabiata malik olduğunu gösteren;</p>
<p>“Na-şinas, vaz-ı na-hemvar olan asudedir</p>
<p>Harda bin tür yaran olmasaydım keşke</p>
<p>Vahşet efza-yı cünun oldu bana hüsn-ü hard</p>
<p>Dehr-u vadi-i irfan olmasaydım keşke’’</p>
<p>Beyitleri pek latif, pek manidardır.</p>
<p>Erzurum valisi Çıtacı Abdullah Paşa ile meşaireleri meşhurdur. Bir
gün paşayı zihnen meşgul görür, sebebini sual edince, paşa;</p>
<p>“Bir nam için bin zahm-ı neşter yer’’ gibi bir mısra hatırama geldi
fakat mısra-ı sani bulamadım demekle hazreti Hazik: “Düşenler nam-ı
kayda çarh elinden hayli hançer yer’’ mısraını bil-bedahet söyler.</p>
<p>Bundan dokuz-on sene mukaddem divan-ı eş’arı’nı Erzurum nakibül
eşrafı Abdürrezzak İlmi efendi İstanbul'da tab’ ettirmişse de maalesef
milleti, nuraniyet-i fikriyeden mahrum bırakmakla mütelezziz olan
müstebid bir hükümdarın ahd-i saltanatına! müsadif olduğundan birçok
kıymetdar gazelleri, beyitleri çıkarılmıştır. Ezcümle: ‘’Böyle kalır mı
daim medar-ı kevkeb’’ mısraı - bugün haziz-i fenaya sukut etmiş olan
Yıldız hakkında bir saniha-i teşe’üm! addedildiğinden
tayyolunmuştur.</p>
<p>Hazik efendinin, Tefsir-i Kadi üzerine gayr-i matbu’ talikatı vardır.
Marifetname sahibi Erzurumlu İbrahim Hakkı hazretlerinin farisi
hocasıdır. Müşarun ileyh tarafından tanzim olunan beyt-i atiyenin
gösterdiği veçhile (1176) tarihinde şükufezar-ı lahuta rıhlet etmekle
Erzurum ahalisini senelerce eşk-i zir teessür bırakmıştır.</p>
<p>“Hakkı denildi fevtine tarih Hakka yöneldi Hazik efendi’’</p>
<p>Mekteb-i Kudat ikinci sınıf talebesinden</p>
<p>Erzurumlu Ömer Nasuhi</p>

            </div>
        </article>
    </main>

    <footer class="bg-dark-subtle text-center py-4 mt-5">
        <div class="container">
            <div class="mb-3">
                <a href="https://github.com/mevlut-celik" class="text-decoration-none" target="_blank">
                    <i class="bi bi-github fs-4"></i>
                </a>
            </div>
            <p class="mb-0">Ahmet Şengül - Mevlüt Çelik</p>
        </div>
    </footer>

    <!-- Bootstrap JS -->
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js"></script>
    <script src="../js/main.js"></script>
</body>
</html>