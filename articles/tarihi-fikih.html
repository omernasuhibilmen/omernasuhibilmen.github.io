<!DOCTYPE html>
<html lang="tr" data-bs-theme="light">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Tarihi Fıkhın Mâhiyeti ve Fâideleri - Osmanlıca Makaleler</title>
    <!-- Bootstrap CSS -->
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet">
    <!-- Bootstrap Icons -->
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.css">
    <link rel="stylesheet" href="../css/style.css">
    <link href="https://fonts.googleapis.com/css2?family=Crimson+Pro:ital,wght@0,400;0,600;1,400&display=swap" rel="stylesheet">
</head>
<body style="background-color: var(--bg-primary);">
    <nav class="navbar navbar-expand-lg bg-dark-subtle">
        <div class="container">
            <button class="navbar-toggler" type="button" data-bs-toggle="collapse" data-bs-target="#navbarNav">
                <span class="navbar-toggler-icon"></span>
            </button>
            <div class="collapse navbar-collapse" id="navbarNav">
                <ul class="navbar-nav me-auto">
                    <li class="nav-item">
                        <a class="nav-link" href="../index.html">Ana Sayfa</a>
                    </li>
                    <li class="nav-item">
                        <a class="nav-link" href="../index.html#makaleler">Makaleler</a>
                    </li>
                    <li class="nav-item">
                        <a class="nav-link" href="../about.html">Ömer Nasûhi Bilmen</a>
                    </li>
                </ul>
                <div class="theme-switcher d-flex align-items-center">
                    <i class="bi bi-sun-fill me-2 theme-icon" id="lightIcon"></i>
                    <div class="form-check form-switch">
                        <input class="form-check-input" type="checkbox" id="themeSwitch">
                    </div>
                    <i class="bi bi-moon-fill ms-2 theme-icon" id="darkIcon"></i>
                </div>
            </div>
        </div>
    </nav>

    <main class="container py-5">
        <article class="latex-article">
            <div class="title-block">
                <h1 class="ottoman-title">Tarihi Fıkhın Mâhiyeti ve Fâideleri</h1>
                <p class="text-muted mt-3">
                    <i class="bi bi-calendar3 me-2"></i>
                    <span class="date">1 Kasım 1951</span>
                </p>
            </div>
            
            <div class="content">
                <p>Tarihi Fıkhın Mâhiyeti ve Fâideleri</p>
<p>1 Kasım 1951-9. Sayfa-Dergi: İslamın Nuru</p>
<p>Sayı: 1. Cilt 7. Sayı</p>
<p>İlmi-i fıkhın tarihi,umumi tarihin islam hukukuna ait olan mühim bir
şubesini teşkil eder. Tarih-i fıkıh,hukuk ilminin zaman-ı risaletten
itibaren nasıl teessüs etmiş,nasıl inkişafa mazhar olmuş ve ne veçhile
müdevven bir hale gelmiş olduğunu gösterir. Bu ilme hizmet etmiş olan
müçtehitlerin ve sair fukahanın bu baptaki pek mühim say ve
gayretlerini,muvaffakiyetlerini kaydeder. O büyük zatların
şahsiyetlerini,yüksek bilgilerini göstermeğe çalışır.</p>
<p>Tarih-i fıkha ‘’tarihü’t teşri’’ adı da verilmektedir. Tarih-i fıkhın
faideleri pek mühimdir. Bu sayede islam hukukunun nasıl metin,ulvi
esaslara dayandığı görülür,mezahib-i fıkhinin nasıl teessüs etmiş olduğu
öğrenilir,ecille-i ümmetin bu hususta ne kadar fedakarane çalışmış
oldukları anlaşılır,Müslümanların ilim ve irfan, fazilet ve diyanet,hak
ve adalet sahalarında ne kadar meşkur hizmetlerde bulunmuş oldukları
tecelli eder.</p>
<p>Ashab-ı kiram ve kibarı tabiin devrinde mesail-i fıkhiyeye vakıf olan
zatlara ‘’kurra’’ denilirdi. Bilahare ilm-i fıkıh,müdevven bir hale
gelmeğe başlayınca bunun mütehassıslarına ‘’fukaha’’ denilmiştir ki
müfredi ‘’fakih’’dir. İlm-i fıkha ait olan birçok ıslahat ile fıkhi
meselelerin baplara, fasıllara ayrılması da bu fukaha-yı kiram
tarafından tespit ve tanzim edilmiştir.</p>
<p>İLM-İ FIKHIN MENBALARI</p>
<p>İslam hukukunu teşkil eden ilm-i fıkhın başlıca menbaları, Kur’an-ı
Mübin ile sünen-i nebeviyedir ve icma ile kıyastır. İslam hukukundaki
şeri hükümler, ya kitabullahtan veya rasul-i ekremin sünnetlerinden veya
müçtehidin-i kiramın icmaı ile kıyas-ı fukahadan istinbat olunmuştur.
Bunlar, islam hukukunun asıl me’hazleridir. Bunlara edille-i erbaa
denir. Bunlardan başka istihsan,istishap, örf ve teamül gibi bir takım
menbalar da vardır ki bunlara da feri me’hazler denilir.</p>
<p>İşte islam hukuku bu hususi esaslara,me’hazlere müstenit olduğu
cihetle millet-i islamiyeye ait, müstakil bir mahiyeti haizdir,başka
milletlerin hukukundan muktebes değildir. İslam hukukunun müstefiz
olduğu en kutsi, en birinci menba Kur’an-ı azimdir. Bu kitab-ı
ilahi,daha zaman-ı nebevide tamamen ezber edilmiş, müteferrik surette
yazılmış idi. Sonra bu kitab-ı mübinin bütün ayetleri,sureleri, hazret-i
Sıddık’ın hilafeti zamanında bildiğimiz veçhile bir araya toplatılarak
Mushaf halinde tespit edilmiş, hazreti osmanın hilafeti zamanında da bu
Mushaf-ı şerifin müteaddit nüshaları yazılmış, büyük islam merkezlerine
birer nüsha gönderilmiştir.</p>
<p>İşte bu kitab-ı ilahi, asr-ı saadetten zamanımıza kadar, olduğu gibi
mahfuzdur. Bunun tamamını ezberlemiş olmak şerefini haz yüzbinlerce
hafızu’l kur’an bulunmaktadır.</p>
<p>İslam hukukunun feyz aldığı en mübarek menbalardan biri de peygamber
efendimizin sünnetleridir. Sünen-i nebeviye de daha zaman-ı saadetten
itibaren ashab-ı kiram tarafından fevkalade bir itina ile hıfz ve zapt
edilmişti. Bunlar ile de bütün Müslümanlar son derece ilgili
bulunmuşlardı. Hatta bunları yazı ile zapt ve tespit etmesi için
Abdullah ibni Amr hazretlerine taraf-ı nebeviden mezuniyet verilmişti.
Bilahare islam muhiti genişlemiş, ashab-ı kiram etrafa dağılmış, her
tarafta yüksek ilim erbabı yetişmiş olduğundan sünen-i nebeviyenin
tamamen yazılarak müdevven bir hale getirilmesi zamanı gelmişti.</p>
<p>Ömer bin Abdülaziz hilafet makamını ihraz edince sünnet-i seniyenin
kemal-i dikkatle tedvinine lüzum görmüş, bu hususa tabiinden ibni şihab
ez-Zühri ile medine-i münevvere valisi Ebubekir Muhammet bin ömer bin
hazm gibi yüksek din alimlerini memur etmişti. Ömer bin Abdülaziz,
medine-i münevvere valisine yazdığı mektupta : ‘’rasul-i ekremin
hadislerine, sünnetlerine dair muttali olduğun şeyleri yaz. Çünkü ben
ilmin münderis olmasından, ulemanın bitip gitmesinden korkuyorum’’
demişti. Ebubekir Muhammet, hadise dair bazı kitaplar yazmış, fakat
bunları göndermeden, ömer bin Abdülaziz, hakkın rahmetine
kavuşmuştu.</p>
<p>Ehadis-i şerifeye dair ilk tedvin edilen müstakil kitap imam malik
hazretlerinin ‘’Muvatta’’ adındaki meşhur eseri sayılmaktadır. Ömer bin
Abdülaziz zamanından itibaren islam alimleri, sünen-i nebeviyeyi cem ve
tedvin hususunda büyük bir gayret göstermişlerdi. Bunları cem ve tespit
eden başlıca alimler Mekke-i mükerremede ibni cüreyc, medine-i
münevverede Muhammet bin İshak ve malik bin enes, basrada rebi bin
sabih, said bin ebi arube, hammad bin seleme, Kufe’de süfyan-ı sevri,
Şam’da Evzai, Yemende Ma’mer, Horasanda ibnül mübarek, Mısırda Leys bin
Sad idi.</p>
<p>Bu zatlar hem hadisleri muttasıl baplarda cem eder, hem de ashab-ı
kiramın akvalini, tabiinin fetvalarını da hadis kitaplarına derç
ediverirlerdi. Sonra ikinci asrın nihayetine doğru bir kısım alimler de
‘’mesanid’’ namıyla Rasul-ü ekreme isnat edilen hadisleri cem ve zapta
çalıştılar. Bu husustaki kitaplarda yalnız nebiyy-i zişandan rivayet
edilen hadisler yazılmış, sahabe-i kiramın akvali derç edilmemiştir.</p>
<p>İlk müsned kitaplarını telif eden zatlar, ubeydullah bin musel kufi,
müsedded bin müserhedil basri, nuim bin hammadi’l huzai ve sairedir.
Bunlardan evvel imam-ı azamın,imam şafii ile imam Ahmet bin hanbelin de
müsned olarak yazılmış hadis kitapları vardır. Ebu davut et-Tayalisinin,
Ebubekir-i Bezzarın, Abdullah-ı Darimi ile Musullu Ebu Ya’la’nın da
müsnedleri vardır. Bunlardan başka pek kıymetli, ebvab-ı fıkhiye üzere
mürettep daha birçok hadis kitapları yazılmıştır. Bilhassa imam Muhammet
buharinin ve imam Müslimin ve Ebu Davud-u sicistani ile Ebu İsa
Tirmizinin ve abdurrahman-ı Nesai ile ibni Macenin hadis kitapları
‘’kütüb-ü sitte’’ namıyla meşhur ve kabul-i ammeye mazhar olup Kur’an-ı
Kerimden sonra kütüb-i diniyemizin en sahih ve en muteberi
sayılmışlardır.</p>
<p>İmam taberani’nin de Mucem-i kebir, mucem-i evsat, mucem-i sağır
adında ç adet ehadis-i şerife mecmuası vardır ki bunlara Macim adı
verilmiştir. İşte bütün bunlar İslam hukukunun pek feyizli birer kaynağı
bulunmaktadır.</p>
<p>İslam hukukunun menbalarından biri de icma-yı ümmet, diğeri de
kıyas-ı fukahadır. Kıyasa ‘’rey’’ de denilmiştir. Mamafih rey, daha
umumi bir tabirdir. Kıyas manasında müstamel olduğu gibi mücerret
mütalaa, bir şey hakkındaki kanaat, ındi hüküm manasında da müstameldir.
Sahabe-i kiram nazarında rey, nasstan,nassın delaletinden ahzedilmiş
olan şeylerin maadasıdır ki kıyasa, istihsana, mesalih-i mürseleye ,
beraet-i asliyeye, sedd-i zeriaya yani fesada, zarara müeddi olan
şeyleri men’e şamildir. Bu zevata göre rey, tefekkürden, teemmülden ve
savab cihetini anlamayı talepten sonra kalbin görüp kestirdiği şey
demektir. Öteden beri rey’in lehinde ve aleyhinde birçok asar ve
mütalaat vardır. Bu cihet tetkike muhtaçtır.</p>
<p>Rey, ‘’i’lamu’l muvakiin’’ de de mezkur olduğu üzere üç kısımdır.
Biri, bila şüphe batıl olan reydir ki bu kati hususa muhalif olan reyden
ibarettir. İkincisi, sahih olan reydir. Bu, içtihat mahallinde şeraitine
muvafık olan reyden ibarettir. Üçüncüsü de iştibahtan hali olmayan
reydir. Eslaf-ı kiram bu üç kısma işaret etmiş, sahih reyi istimal
ederek onunla amelde bulunmuş, onunla fetva vermiştir. Batıl reyi de
zemmetmiş, onunla da fetvada,kazada bulunmayı men eylemiştir.</p>
<p>Üçüncü kısım ile de inde’z zarura ameli, fetva ve kazayı caiz
görmüştür. Mamafih bu üçüncü kısım ile her halde amel edilmesini iltizam
etmemişlerdir. Ve buna muhalefeti haram görmemişlerdir. Buna muhalif
olanı dine muhalif saymamışlardır. Belki bunu kabul ile ret arasında
muhayyer kılmışlardır. Bunu adeta muztar bir kimseye başkasına ait
taamdan, sudan hayatını kurtarabilecek miktarının mubah olması gibi
görmüşlerdir ki böyle bir zaruret bulunmadıkça haram olur.</p>
<p>İmam Ahmet bin hanbel demiştir ki ‘’imam şafiiden kıyası=reyi sordum
ve bana dedi ki ‘’ona ancak zaruret zamanında müracaat olunur.’’</p>
<p>Velhasıl batıl olan,maslahata muhalif olan, nususa muhalif bulunan
bir rey, bütün müçtehitlerce merduttur. Sahih olan bir rey ise yine
bütün müçtehitlerce makbuldür. Sıhhatinde iştibah olunan bir rey ile de
zaruret halinde amel olunabilir. Buna ihtiyaç vardır. Bundan hiçbir
müçtehit, müstağni olamaz. Binaenaleyh rey aleyhindeki asar ve mütalaat,
mücerret teşehhi neticesi olup, bir asla istinat etmeyen batıl rey
hakkındadır. Yoksa Rasul-i Ekrem de, hulefa-i raşidin de, sair birçok
müçtehitler de kıyas denilen ve şer’i bir asla, bir illete dayanan hak
ve rey ile ameli caiz görmüşlerdir.</p>
<p>İstanbul müftüsü Ömer Nasuhi Bilmen</p>

            </div>
        </article>
    </main>

    <footer class="bg-dark-subtle text-center py-4 mt-5">
        <div class="container">
            <div class="mb-3">
                <a href="https://github.com/mevlut-celik" class="text-decoration-none" target="_blank">
                    <i class="bi bi-github fs-4"></i>
                </a>
            </div>
            <p class="mb-0">Ahmet Şengül - Mevlüt Çelik</p>
        </div>
    </footer>

    <!-- Bootstrap JS -->
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js"></script>
    <script src="../js/main.js"></script>
</body>
</html>