<!DOCTYPE html>
<html lang="tr" data-bs-theme="light">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>4. Imami_Azamin_Muctehitler_Arasindaki_Mevk - Osmanlıca Makaleler</title>
    <!-- Bootstrap CSS -->
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet">
    <!-- Bootstrap Icons -->
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.css">
    <link rel="stylesheet" href="../css/style.css">
    <link href="https://fonts.googleapis.com/css2?family=Crimson+Pro:ital,wght@0,400;0,600;1,400&display=swap" rel="stylesheet">
</head>
<body style="background-color: var(--bg-primary);">
    <nav class="navbar navbar-expand-lg bg-dark-subtle">
        <div class="container">
            <button class="navbar-toggler" type="button" data-bs-toggle="collapse" data-bs-target="#navbarNav">
                <span class="navbar-toggler-icon"></span>
            </button>
            <div class="collapse navbar-collapse" id="navbarNav">
                <ul class="navbar-nav me-auto">
                    <li class="nav-item">
                        <a class="nav-link" href="../index.html">Ana Sayfa</a>
                    </li>
                    <li class="nav-item">
                        <a class="nav-link" href="../index.html#makaleler">Makaleler</a>
                    </li>
                    <li class="nav-item">
                        <a class="nav-link" href="../about.html">Ömer Nasûhi Bilmen</a>
                    </li>
                </ul>
                <div class="theme-switcher d-flex align-items-center">
                    <i class="bi bi-sun-fill me-2 theme-icon" id="lightIcon"></i>
                    <div class="form-check form-switch">
                        <input class="form-check-input" type="checkbox" id="themeSwitch">
                    </div>
                    <i class="bi bi-moon-fill ms-2 theme-icon" id="darkIcon"></i>
                </div>
            </div>
        </div>
    </nav>

    <main class="container py-5">
        <article class="latex-article">
            <div class="title-block">
                <h1 class="ottoman-title">4. Imami_Azamin_Muctehitler_Arasindaki_Mevk</h1>
                <p class="text-muted mt-3">
                    <i class="bi bi-calendar3 me-2"></i>
                    <span class="date">18 Ekim 2021</span>
                </p>
            </div>
            
            <div class="content">
                <h1
id="ömer-nasuhi-bilmen-hazretlerinin-makalelerini-neşir-projesi">Ömer
Nasuhi Bilmen Hazretlerinin Makalelerini Neşir Projesi</h1>
<p>Ömer Nasuhi Bilmen hazretleri Osmanlı Devleti’nde doğmuş, kendisini
yetiştirmiş ve Cumhuriyet devri ilk dönem ulemamızın önemli
şahsiyetlerinden birisi olmuştur. Kendisi hem talebelik ettiği
vakitlerde hem de muallim olduğu vakitlerde çeşitli makaleler te’lif
etmiştir. Bu makaleler çeşitli dergilerde Osmanlıca veya Türkçe olarak
neşredilmiştir. Lakin günümüzde temiz bir şekilde yapılan bir baskısı ne
yazık ki bulunmamaktadır. Biz de naçizane kendimizi hazretin fahrî
talebesi olarak gördüğümüzden makalelerini yayına hazırlamaya karar
verdik. Makaleleri hem latinize hem de latin harflerinden temize çekme
yoluyla hazırlayıp yayınlamaya çalışıyoruz. Allah Ömer Nasuhi
hazretlerine rahmet, bizleri de onun şefaatine nail eylesin. Tevfîk
yalnızca Allah’ın izniyledir. Şimdi yayınlayacağımız makale latin
harfleri ile yayınlamış makalelerdendir. Makale, hazretin İstanbul
Müftülüğü zamanında yazdığı bir makaledir ve Örnek İnsanlar kısmında
yayınlanmıştır. Orijinalini de incelemek isteyenler için metni yazının
sonuna ekledik. Niyazımız o ola ki istifâdeli olsun.</p>
<blockquote>
<p>Ömer Nasuhi Bilmen Hazretlerinin Fahrî Talebeleri, 18 Ekim 2021</p>
</blockquote>
<h1 id="imamı-âzamın-müctehitler-arasındaki-mevkii1">İmamı Âzamın
Müctehitler Arasındaki Mevkii<sup>1</sup></h1>
<p>İmam Ebu Hanife Hazretleri, bütün ehli sünnet tarafından tebcil
edilen dört büyük müctehidin birincisidir. Gerek kıdem itibariyle gerek
mezhebindeki vüs’at ve azamet itibariyle ve gerek kendi fıtratındaki
ulviyet ve celâdet cihetiyle bu birinciliği bihakkın ihraz etmiş, “İmâmı
Âzam” denilince yalnız kendisi hatırlara gelmekde bulunmuştur.</p>
<p>Vâkıa İslâmiyetin ilk feyyaz asırlarında tâbiîni kiram vesaire
arasından bir çok büyük müctehitler zuhûr etmişdi. Fakat bu zatların
usûli içtihâdiyesi ve içtihat ettikleri mesâil, lâyıkiyle zabtedilmemiş,
kendilerine tâbi olanlar da az bir zaman içinde münkariz olduklarından
onların mezhepleri devâm edememiş, yalnız kendilerinin mübarek isimleri
(Tabakâtülmüctehidîn) i tezyin etmekte bulunmuştur. İçtihad etmiş
oldukları bâzı mes’eleler de bu dört müctehidîn tâbileri tarafından
yazılan kitaplarda münderiç bulunmaktadır.</p>
<p>İmâmı Âzam, içtihad sâhasında emsalsiz bir tarîk vücuda getirmiş,
içtihadını pek mükemmel, muhalled esaslar üzerine kurmuş, daha hayatda
iken kendi içtihâdına tâbî yüzlerce yüksek âlimlerin yetiştiğini
görmüştür. Vefatından sonra da onun içtihâdına tâbi her asırda binlerce
fukaha yetişmişdir.</p>
<p>Hanefî mezhebinin ne derecelerde her tarafa intişâr etmiş olduğunu
anlamak ve islâm âleminde vaktiyle husûle gelip bugün târihe karışmış
olan ilm-ü irfân ve hukuk tecellîsini de hazin hazin düşünmek için
(Kevâkibi Muzia) dan naklen şunu kaydedelim: “Vaktiyle Semerkande tâbÎ
Hâkirdir kasabasında bir mezarlık var idi ki buna “Türbei Muhammedîn”
denirdi. Burada her birinin ismi Muhammed olmak üzere Hanefî
fukahâsından telîfat sâhibi dört yüz âlim medfun bulunuyordu. Bunların
hepsi de mezhebi Hanefî üzere fetva vermiş, kitap telif etmiş, tedris
ile meşgul olarak nice tilmizler yetiştirmişlerdi.”</p>
<blockquote>
<p><sup>1</sup> İslamın Nuru Dergisi, 1. Cilt 1. Sayı, 20 Nisan 1951,
<u>https://katalog.idp.org.tr/yazilar/28673/imami-azamin-</u>
<u>muctehitler-arasindaki-mevkii</u></p>
</blockquote>
<p>İmâmı Azam’ı, gerek bir çok faziletli muâsırları ve gerek kendisinden
sonra Dünyâya gelmiş olan bir kısım âlimler, müçtehidler, birer lisânı
tâzim ile senâ etmiş, onun zühd ve tekvâsını, ahlâkındaki metânet ve
nezâheti, içtihâdındaki ulviyeti, mezhebindeki sühûlet ve mükemmeliyeti
îtirâfa mecbur olmuşlardır.</p>
<p>Pek büyük, muhterem bir âlim olan İbnül-mübârek diyor ki: “Ebû
Hanîfe, nâsın en büyüğüdür, en fakîhidir, ondan fakîh kimse görmedim,
bütün fezâil husûsunda Allâhüteâlâ’nın âyetlerinden bir âyet idi.”</p>
<p>Pek büyük muhaddislerden olup Bağdatda hadis tedris ederken başında
yetmiş bin kişi toplanıp istifâde eden ve (206) târihinde vefât etmiş
bulunan Yezid İbni Hârun da “Hanefî kitaplarına bakmak câiz midir?”
tarzındaki bir suâle cevaben şöyle demiştir: “Gidiniz, o kitapların
mütalâasından müstefit olunuz. Bu hususun kerâhatine kail olan fakih
görmedim. Hattâ işitdim ki, Süfyanı Sevrî bile bir hiyle ile Ebû
Hanîfe’den Kitâbürrihni alarak bir nüshasını yazmış.”</p>
<p>Yine İbni Hârun’a sorulmuş, “Sizin yanınızda imam Mâlikin reyi mi
daha makbuldür? Yoksa Ebû Hanîfenin reyi mi?” Cevaben demiş ki: “İmam
Mâlik’in hadîslerini zabteyleyiniz, çünkü hadîslerin râvîlerini temiz ve
intikad eder. Fıkıh ilmi ise Ebu Hanîfe ile eshâbına mahsûs bir sınâati
celîledir. Onlar, sanki bunun için yaratılmışlardır.”</p>
<p>“İmâmı Âzam nasıl bir zatdır?” diye İmâmı Mâlike sormuşlar, o da
şöyle cevâb vermiştir: “Ben onu öyle gördüm ki, şu direk altındır diye
iddia etse, bu iddiasını isbat için hüccet ikâmesine kâdir olurdu.”</p>
<p>Şafiî fukahasından, muhaddis İbni Hacer’in (El’hayrâtülhısan fi
fazâilin’numan) adındaki eserinde şöyle yazılıdır: “Abdullah İbni
Mübârek demiştir ki: "Ben bir gün İmam Mâlik’in yanında idim, imam Ebu
Hanîfe teşrif ettiler, İmam Mâlik, onu meclisin sadrına oturttu,
hakkında pek ihtiramda bulundu, gittikten sonra da bize hitâben dedi ki:
Bu zat, "Ebu Hanîfe”</p>
<p>denilen “Numan ibni Sâbit” dir ki “şu direk altındır” dese filvâkî
dediği gibi çıkar, İlmi fıkhın dakik mes’elelerini çıkarmak, kendisine
gâyet kolay bulunmuştur. Herkesin hayretde kaldığı mes’eleler hakkında
külfetsizce doğru hükme muvaffak olur.</p>
<p>Yüksek âlim, Zâhidül’kevserinin (Akvemül-mesâlik) adlı eserinde
yazılı olduğu üzere “Derâverdi” demiştir ki: "Ben İmam Mâlik’ten
işittim, diyordu ki: Benim yanımda Ebu Hanîfenin fıkhından altmış bin
mes’ele vardır.”</p>
<p>Filhakika İmam Mâlik Hazretleri, Hanefî fıkhına pek mükemmel muttali
olmuş, belki de ondan bir çok mülhem bulunmuştur. Nitekim İsmâil İbni
İshak demiştir ki: “İmam Mâlik çok kere mes’elelerde Ebu Hanîfenin
kavline itibar ederdi.”</p>
<p>Yine Derâverdî demiştir ki: “Ben İmam Mâlik ile İmam Ebu Hanifeyi
yatsı namâzından sonra Rasûlûllâh sallallahu aleyhi vesellemin Mescidi
Saâdetinde müzâkere ve müdârese hâlinde gördüm, her biri diğerinin kabul
ve kendisi ile amel etmekde olduğu bir kavle vâkıf olunca taassup
göstermeksizin, tahtie etmeksizin dilini tutuyordu, sabah nâmâzını
kılıncaya kadar bu hal üzere devam ettiler.”</p>
<p>İmam Şafiî Hazretleri de demiştir ki: “Bütün nâs, fıkıh husûsunda Ebu
Hanîfe’nin ıyâlidir, - yâni: onun sayesinde barınmaktadır.- Ben ilmi
fıkha ondan daha ziyâde vâkıf bir zat bilmiyorum.”</p>
<p>İmam Ahmed İbni Hanbel Hazretleri de, İmâmı Âzam Hazretlerini pek çok
anar, rahmetle yâd ederdi, uğradığı mihnet günlerinde ağlar, o büyük
imâmın kadılığı kabul etmediğinden dolayı hapsedilmiş, döğülmüş olduğunu
düşünerek müteselli olmağa çalışırdı.</p>
<blockquote>
<p>İstanbul Müftisi: Ömer Nasuhî Bilmen</p>
</blockquote>
<p><img src="images/media/image1.jpeg"
style="width:4.48375in;height:6.39222in" /></p>
<p><img src="images/media/image2.jpeg"
style="width:4.43375in;height:6.34222in" /></p>

            </div>
        </article>
    </main>

    <footer class="bg-dark-subtle text-center py-4 mt-5">
        <div class="container">
            <div class="mb-3">
                <a href="https://github.com/mevlut-celik" class="text-decoration-none" target="_blank">
                    <i class="bi bi-github fs-4"></i>
                </a>
            </div>
            <p class="mb-0">Ahmet Şengül - Mevlüt Çelik</p>
        </div>
    </footer>

    <!-- Bootstrap JS -->
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js"></script>
    <script src="../js/main.js"></script>
</body>
</html>