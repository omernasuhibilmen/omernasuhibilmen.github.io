<!DOCTYPE html>
<html lang="tr" data-bs-theme="light">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Tevhid Bari - Osmanlıca Makaleler</title>
    <!-- Bootstrap CSS -->
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet">
    <!-- Bootstrap Icons -->
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.css">
    <link rel="stylesheet" href="../css/style.css">
    <link href="https://fonts.googleapis.com/css2?family=Crimson+Pro:ital,wght@0,400;0,600;1,400&display=swap" rel="stylesheet">
</head>
<body style="background-color: var(--bg-primary);">
    <nav class="navbar navbar-expand-lg bg-dark-subtle">
        <div class="container">
            <button class="navbar-toggler" type="button" data-bs-toggle="collapse" data-bs-target="#navbarNav">
                <span class="navbar-toggler-icon"></span>
            </button>
            <div class="collapse navbar-collapse" id="navbarNav">
                <ul class="navbar-nav me-auto">
                    <li class="nav-item">
                        <a class="nav-link" href="../index.html">Ana Sayfa</a>
                    </li>
                    <li class="nav-item">
                        <a class="nav-link" href="../index.html#makaleler">Makaleler</a>
                    </li>
                    <li class="nav-item">
                        <a class="nav-link" href="../about.html">Ömer Nasûhi Bilmen</a>
                    </li>
                </ul>
                <div class="theme-switcher d-flex align-items-center">
                    <i class="bi bi-sun-fill me-2 theme-icon" id="lightIcon"></i>
                    <div class="form-check form-switch">
                        <input class="form-check-input" type="checkbox" id="themeSwitch">
                    </div>
                    <i class="bi bi-moon-fill ms-2 theme-icon" id="darkIcon"></i>
                </div>
            </div>
        </div>
    </nav>

    <main class="container py-5">
        <article class="latex-article">
            <div class="title-block">
                <h1 class="ottoman-title">Tevhid Bari</h1>
                <p class="text-muted mt-3">
                    <i class="bi bi-calendar3 me-2"></i>
                    <span class="date">1 Nisan 1925</span>
                </p>
            </div>
            
            <div class="content">
                <h1 class="ottoman-title">Tevhid Bari</h1>
<p>Tevhid Bari</p>
<p>Mart-Nisan 1925-Hicri: Ramazan 1343- Mahfil</p>
<p>Sayı: 5. Cilt 59. Sayı</p>
<p>Ey kürsi-i azameti önünde bütün mükevvenatın secde-i takdise
kapanmakta olduğu mabud-u zişanım ! senin vücud-u akdesin,vahdaniyet-i
ilahiyenin en bedihi hakikatlerden daha bedihidir. Senin varlığındır ki
şu uzviyata hayat vermiş, şu gördüğümüz elvah-ı tabiatı vücuda mazhar
etmiştir.</p>
<p>İlahi ! sen bir mevcud-u hakikisin. Her zerre bir müessirin vücuduna
şehadet eder dururken şu binihaye ecsam ve ecramın teşkil etmekte bu
koskoca manzume-i kainat, senin varlığına en mükemmel bir şahit değil
midir? Hiç şüphe yok ki şu bi-payan hadisatın zuhuru,şu silsile-i
mesnuatın nizam ve intizamı, bütün zerrat-ı kevniyenin birer gayeye
müteveccih, birer hikmete müstenit olması, senin vücud-u izzetine pek
açık bir tarzda şehadet edip durmaktadır.</p>
<p>Artık nasıl gafildir ki senin mevcudiyetini bilip itiraf etmesin !
eğer senin vücud-u rububiyetin olmasaydı beşeriyet bir hayalden ibaret
kalmaz mı idi? Şu bi-adet elvah-ı bedia birer tayf-ı zailden ibaret
bulunmuş olmaz mı idi? Daha doğrusu bu hayalden bile bir eser
görülebilir mi idi? Bu tayf-ı zailden bir nişane bulunabilir mi idi?</p>
<p>Acaba senin vücud-u zi-azametine kail olmayanlar şu muamma-yı hilkati
nasıl izah edebilirler? Bu kainatın muğaffel bir seraptan ibaret
olmadığını nasıl kestirebilirler? Tabiattaki etrada, kuvve-yi fıtrattaki
tahavvüle, bu muntazam kanunların mevcudiyetine nasıl olur da kani
olabilirler?</p>
<p>(اَوَلَمْ يَنْظُرُوا فٖي مَلَكُوتِ السَّمٰوَاتِ وَالْاَرْضِ وَمَا خَلَقَ اللّٰهُ مِنْ شَيْءٍۙ)</p>
<p>Ya rabbi ! sen bir Hayyu Kayyum’sun. Hayat-ı umumiye-i kainatın senin
nefha-i ruhunla hasıldır. Bütün mükevvenat olanca letafetiyle, olanca
ihtişam ve intizamıyla beraber ancak senin feyz-i kayyumiyetinle
kaimdir. (اَللّٰهُ لاَ إِلَـهَ إِلاَّ هُوَ الْحَيُّ الْقَيُّومُ)</p>
<p>Ey hakim-i müteal ! sen Alim’sin. Bütün külliyat ve cüziyyata
müttalisin, bütün zevi’l ukulün ilim ve irfanı senin bahr-ı muhit-i
ilminden bir katredir. En büyük hukema ve fudalanın şa’şaa-i
kemalatı,senin füruğ-u hikmetinden bir zerredir. Sen bütün kullarının
seraser derununu bilirsin,hücre-i inzivada demenzar-ı ubudiyet olan
bilcümle saliklerin münacatına, ma fi’z zamirine hissiyat-ı kalbiyesine
vakıfsın. (يَعْلَمُ مَا فِي السَّمٰوَاتِ وَالْاَرْضِ وَيَعْلَمُ مَا تُسِرُّونَ وَمَا تُعْلِنُونَؕ وَاللّٰهُ
عَلٖيمٌ بِذَاتِ الصُّدُور)</p>
<p>Ey rabb-i la yezal ! sen Semi’sin. Sen aşıkların eninini, kutsilerin
tazarruatını, biçarelerin hüzn-ü amiz giryesini, nahif kuşcağızların
teranesini, en küçük bir yaprağın bile sada-yı ihtizazını işitirsin.
Kainatın bütün ahengi, bütün terennümatı seni teşbih eder, senin
azametini tebcile çalışır. Bütün mükevvenatın ıztırabatı, teheyyücatı
ancak senin neşve-i vuslatınla sükutyab olur. (وَ هُوَ السَّمِيعُ الْعَلِيمْ)</p>
<p>(يُسَبِّـحُ لِلّٰهِ مَا فِي السَّمٰوَاتِ وَمَا فِي الْاَرْضِ الْمَلِكِ الْقُدُّوسِ الْعَزٖيزِ الْحَكٖيمِ)</p>
<p>Ey Sani-i kadim ! sen Basir’sin. Şu milyonlarca heyakil ve ecramın
tecelligahı olan feza-yı la yütenahide hiçbir zerre bulunamaz ki bir
sütre-i zulmetle istitar ederek kendisini senden ihfaya kadir olabilsin.
Sen bilumum zevi’l hayatın harekatını görürsün, bilumum avalimin
şuunatını müşahede edersin. Senin pertev-i iltifatına mazhar olan her
hareket, büyük bir saadetten nişanedir. Senin şerer kahrına uğrayan her
hadise, pek azim bir felaketin bir mukaddimesidir. (وَهُوَ السَّمٖيعُ
الْبَصٖيرُ)</p>
<p>(اِنَّ اللّٰهَ لَا يَخْفٰى عَلَيْهِ شَيْءٌ فِي الْاَرْضِ وَلَا فِي السَّمَٓاءِؕ)</p>
<p>Ey Halik-i Azim ! sen Mürid’sin. Bütün avalim, bütün havadis irade-i
ezeliyenin hikmet-i karin birer eseridir. Şu kainatın içinde hiçbir
zerre yoktur ki senin irade-i ezeliyenin iktiran etmeksizin vücut bulmuş
olsun, yine hiçbir zerre mutasavver değildir ki senin irade-i celilene
rağmen saha-i vücuda gelmeyebilsin. (وَهُوَ الْغَفُورُ الْوَدُودُۙ ذُو الْعَرْشِ الْمَجٖيدُۙ
فَعَّالٌ لِمَا يُرٖيدُؕ )</p>
<p>Ey müessir-i kainat ! sen Kadir’sin. Senin kudretin gayr-i
mütenahidir. Sen nice alemleri bir anda vücuda getirebilirsin, nice
alemleri de bir anda adem-i abada götürebilirsin. Sen dergah-ı
uluhiyetine baş koyup arz-ı ubudiyette bulunan herhangi natuvan bir
kulunu bir anda pek azim bir şukuh ve iclale nail edebilirsin, bilakis
‘’ اَنَا۬ رَبُّكُمُ الْاَعْلٰىؗ’’ daiyesinde bulunan nice firavunları, nemrutları da
sarsar kahrınla huruşan olan bir derya-yı celalin ateşin dalgaları
arasında derhal nabud eyleyebilirsin.</p>
<p>(تَبَارَكَ الَّذٖي بِيَدِهِ الْمُلْكُؗ وَهُوَ عَلٰى كُلِّ شَيْءٍ قَدٖيرٌۙ)</p>
<p>Ey mürebbi-i mevcudat ! sen Mütekellimsin. Senin mukaddes kelamın
bütün halaik için bir rehber-i hidayettir. Senin meşriki’l envar olan
kelimat-ı ezeliyen tecellihane-i izzetinin makbulü olan Musaları
dembeste-i hayret etmiş, nice pürsükun sinaları ihtizaza getirmiş, nice
dilnişin vadileri zülal-i hikmetle lebriz etmiştir. En natuk hatiplerin
o pür meali sözleri, senin kelamının bir lema-i ilhamıdır. Nezihü’t tab
ediplerin sünuhat-ı fikriyesi, senin rahik kelamından bir reşhadır.
Faziletperver hikmetlerin leali-i efkarı,senin hazain-i kelimatından
birer dürdanedir.</p>
<p>(قُلْ لَوْ كَانَ الْبَحْرُ مِدَاداً لِكَلِمَاتِ رَبّٖي لَنَفِدَ الْبَحْرُ قَبْلَ اَنْ تَنْفَدَ كَلِمَاتُ رَبّٖي
وَلَوْ جِئْنَا بِمِثْلِهٖ مَدَداً ﴿١٠٩)</p>
<p>Ey Mübdi-i Hakim ! Sen mükevvin-i kainatsın. Gözlerimizin önünde
parlayan levh-i sema, şu üzerinde yaşadığımız gez-i zemin ile evn-i
muhit olan tabaka-i hava bütün senin feyz-i tekevvününle vücuda gelmiş
şeylerdir. Esrar alud geceler, hassas tabiatlara neşve-bahş olan
yıldızlar, tatlı bir uykudan uyanarak o semavi gözleriyle etrafı
mahmurane bir tarzda temaşaya dalan tulu’lar, neşrettiği zerin
ziyalarıyla ufukları yaldızlayan güneşler, bütün senin birer eser-i
hikmetindir. Senin feyz-i kudretinle bahar olur, şükufezar cihan yeniden
nüma bulur, hazanın hululüyle guşe-i ademe çekilmiş olan çimenler,
yapraklar, çiçekler yeniden baş gösterir, bütün bunlar bizim de karin-i
fena olduktan sonra tekrar senin kudret-i muazzamanla saha-i vücuda
geleceğimizi kendilerine has bir lisan ile bize ifhama çalışırlar. Her
varakı bir kitab-ı ledünniden nişane olan ağaçlar, yeşil camelere
bürünerek senin halikiyetini ilan ederler. Taze dallarda yuva yapan
rengarenk kuşlar, hissiyat-ı aşıkane tehyiç eden latif teraneleriyle
seni temcide çalışırlar.</p>
<p>Dağların tepelerindeki menbaalardan fışkırarak kayalara çarpa çarpa
aşağıya dökülen şeffaf şelaleler, pek ruhperver bir ahenk ile seni
tesbihe devam ederler. Yeşil derelerin arasından şevk-engiz bir gürültü
ile cereyan eden ırmaklar, kah mustarip ve kah sükunperver bir manzara
gösteren engin denizler, bütün seni tevhit ve tehlile koşarlar.</p>
<p>Zümrüdin yaprakların üzerinde birer pırlanta gibi parlayıp duran
jaleler yane kadar safaperverdir. O jaleler ki her biri bir küçük,berrak
küreciktir. Bu elmas küreciklerin içine şu lacurdi semanın bir parçası
aksederek o tatlı lemeatıyla insana ne kadar inşirah verir. İnsan bu
parlak katrelere baktıkça bunları tecelliyat-ı hakka mazhar olan
mukarrebinin gözlerinden serpilmiş birer eşkab-ı tahayyür gibi telakki
etmek ister, işte bu nurani jaleler de ya rabbi ! seni takdis ve tesbihe
çalışırlar. Bu jaleler o kadar küçüklükleriyle beraber ya rabbi senin
kudret ve azametine delalet hususunda en büyük, en şaşaalı kürelere
muadil değil midir?</p>
<p>(بَد۪يعُ السَّمٰوَاتِ وَالْاَرْضِۜ وَاِذَا قَضٰٓى اَمْرًا فَاِنَّمَا يَقُولُ لَهُ كُنْ فَيَكُونُ)</p>
<p>El hasıl ey mabud-u zi-şanım ! senin o şerik ve nazirden münezzeh
olan vücuduna,senin azamet-i zat ve sıfatına bütün bu muhtelif,bu
mütenevvi mevcudat en beliğ birer lisan ile şehadet edip durmaktadır. Şu
kadar var ki hiçbir mahluk senin zatını,esrar-ı uluhiyetini idrak
edemiyor.senin en güzide kulların olan peygamberan-ı izam bile senin
hakikat-i ezeliyeni bihakkın idrake kadir olamıyor, senin hilye-i
cemalini bihakkın tasvire, levh-i celalini bihakkın tersime muktedir
bulunamıyor, onlar da ‘’ ماَ عَرَفْناَكَ حَقَّ مَعْرِفَتِكَ ياَ مَعْرُوفُ’’ diye izhar-ı acz
ediyorlar. Artık senin piş-i melekutunda kemal-i acz ile istiğraka
dalan, senin kevkeb-i ceberutuna karşı mebhut olan bu naçiz kulun, seni
nasıl tarif ve tavsife kudretyab olabilir? Bu aciz kulun ancak senin
menba-ı merahim olan barigah-ı ehadiyetine dehalet eder. Senin
icabetgah-ı sermediyetinden aflar,keremler niyaz eyler. Bu zayıf kulunun
amal-i kalbiyesine, temenniyat-ı ruhiyesine vakıfsın. Bu günahkar,
biçare mahlukunu affet. Sarsar-ı hatiat ile solmuş olan gonca-i fuadına
pertev-i tevhidinle güşayiş ver Allahım !</p>
<p>Ömer Nasuhi</p>

            </div>
        </article>
    </main>

    <footer class="bg-dark-subtle text-center py-4 mt-5">
        <div class="container">
            <div class="mb-3">
                <a href="https://github.com/mevlut-celik" class="text-decoration-none" target="_blank">
                    <i class="bi bi-github fs-4"></i>
                </a>
            </div>
            <p class="mb-0">Ahmet Şengül - Mevlüt Çelik</p>
        </div>
    </footer>

    <!-- Bootstrap JS -->
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js"></script>
    <script src="../js/main.js"></script>
</body>
</html>