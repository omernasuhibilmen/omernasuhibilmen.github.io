<!DOCTYPE html>
<html lang="tr" data-bs-theme="light">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>5. imam malik - Osmanlıca Makaleler</title>
    <!-- Bootstrap CSS -->
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet">
    <!-- Bootstrap Icons -->
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.css">
    <link rel="stylesheet" href="../css/style.css">
    <link href="https://fonts.googleapis.com/css2?family=Crimson+Pro:ital,wght@0,400;0,600;1,400&display=swap" rel="stylesheet">
</head>
<body style="background-color: var(--bg-primary);">
    <nav class="navbar navbar-expand-lg bg-dark-subtle">
        <div class="container">
            <button class="navbar-toggler" type="button" data-bs-toggle="collapse" data-bs-target="#navbarNav">
                <span class="navbar-toggler-icon"></span>
            </button>
            <div class="collapse navbar-collapse" id="navbarNav">
                <ul class="navbar-nav me-auto">
                    <li class="nav-item">
                        <a class="nav-link" href="../index.html">Ana Sayfa</a>
                    </li>
                    <li class="nav-item">
                        <a class="nav-link" href="../index.html#makaleler">Makaleler</a>
                    </li>
                    <li class="nav-item">
                        <a class="nav-link" href="../about.html">Ömer Nasûhi Bilmen</a>
                    </li>
                </ul>
                <div class="theme-switcher d-flex align-items-center">
                    <i class="bi bi-sun-fill me-2 theme-icon" id="lightIcon"></i>
                    <div class="form-check form-switch">
                        <input class="form-check-input" type="checkbox" id="themeSwitch">
                    </div>
                    <i class="bi bi-moon-fill ms-2 theme-icon" id="darkIcon"></i>
                </div>
            </div>
        </div>
    </nav>

    <main class="container py-5">
        <article class="latex-article">
            <div class="title-block">
                <h1 class="ottoman-title">5. imam malik</h1>
                <p class="text-muted mt-3">
                    <i class="bi bi-calendar3 me-2"></i>
                    <span class="date">1 Haziran 1951</span>
                </p>
            </div>
            
            <div class="content">
                <p>İmam Malikinin Müçtehitler Arasındaki Mevkii</p>
<p>Haziran 1951-21. Sayfa-Dergi: İslamın Nuru</p>
<p>Sayı: 1. Cilt 2</p>
<p>Malik bin Enes hazretleri pek büyük bir müçtehittir. Ehli sünnet
arasında ikinci asr-ı hicriden beri kemali ittifak ile kabul edilmiş
olan dört mezhepten birinin müessisidir. İmam Şafii diyor ki ‘’alimler
yad edilince imam malik bir yıldızdır, eğer imam malik ile ibn Uyeyne
olmasaydı Hicazın ilmi söner giderdi.’’</p>
<p>Zehebi merhum Tabakatül Huffaz’da der ki : ‘’imam malik de bir takım
menakıp toplanmıştır ki bunların başkalarında böyle içtima etmiş
olduğunu bilmiyorum. Uzun ömür, yüksek bir mertebe, parlak bir zihin,
bir anlayış, pek geniş bir ilim, sıhhati rivayet,diyanet,adalet,sünen-i
nebeviyeye ittiba,fıkıhta,fetvada,sıhhati kavaitte tekaddüm.’’ İmam
Malik’in bu evsafı haiz olduğunda eimmenin ittifakı vardır. Hatta imam
malikin bulunduğu bir yerde başkaları tarafından fetva verilemeyeceğini
beyan için ‘’ لا يُفتى ومالك في المدينة’’ denilmiştir.</p>
<p>İmam malik hazretleri fetva vermekte aceleyi kerih görür, çok kere ‘’
لا ادري’’ yani ‘’bilmiyorum’’ derdi ve ‘’ جنة العلم لا ادري’’ yani
‘’ilmin kalkanı, siperi bilmiyorum demektir’’ diye buyururdu.</p>
<p>İMAM MALİKİN HAYATINA,YÜKSEK SECİYESİNE,AHLAKINA BİR NAZAR</p>
<p>Malik bin Enes hazretleri ilmen ne kadar yüksek ise ahlak,zühd ve
takva fazl ve kerem cihetiyle de o kadar yüksek idi. Rasul-ü ekrem
sallalallahu aleyhi ve sellem efendimiz hakkında pek büyük bir muhabbet
ve hürmet beslerdi, medine-i münevvere içinde daima piyade olarak
yürür,hiçbir vakit hayvana binmezdi. Halbuki büyük bir servete
malikti,kapısında birçok kıymetli binek hayvanları bulunurdu. Birgün
imam şafii bunun sebebini sormuş, o da şöyle cevap vermişti : ‘’bir
mübarek belde ki onun toprakları içinde nebiyyi zişanın muhterem cismi
metfun bulunmaktadır. Ben orada nasıl olur da hayvan rakib olabilirim
?’’</p>
<p>Hazreti Malik medine-i münevvereye büyük bir merbutiyet gösterirdi.
Hatta Harun Reşit, kendisini merkez-i hilafet olan Bağdata davet edince
: ‘’ya emirül müminin ! rasulü ekrem sallallahu aleyhi ve sellem
‘’benden sonra bazı kimseler dünyayı tahsil için Medineden çıkacaklardır
fakat bilseler kendileri için Medine daha hayırlıdır’’ buyurmuştur.
Diğer bir hadis-i şerifte de ‘’ medine, habis olanları kendi sahasından
harice atar’’ buyrulmuştur. Artık reva mıdır ki ben bu mübarek beldeyi
terk edeyim ? ‘’ diye mazerette bulunmuştu.</p>
<p>İmam malik hazretleri ilme büyük bir kıymet ve mevki verirdi. Hatta
Harun Reşit kendisine Muvatta kitabını okutmak için bu mübeccel imamı
nezdine davet etmişti, cevaben dedi ki : ‘’ya emirül müminin ! bu ilim,
senin mensup olduğun hanedan-ı nübüvvetten zuhur etmiştir. İlim kimsenin
ayağına gitmez, herkes ilme koşar gelir. Bir alim, ilmini ammenin
gayrine tahsis etti mi o ilimden ne havas ne de avam müstefit
olamaz’’</p>
<p>Harun Reşit, oğulları Emin ve Memun’u hadis dinlemek için İmam
malikin meclisine göndereceğini söylemiş, imam da bunu şu şart ile kabul
etmişti : ‘’evet..gönder gelsinler fakat nerede yer bulurlarsa hemen
orada otursunlar yoksa biz halifezadeyiz diye halkın boyunlarına basarak
meclisin sadrına geçmeğe çalışmasınlar.’’ Emin ile Memun bu bu şart
dairesinde hadis-i şerif meclisine devama başlamışlardı.</p>
<p>İmam malik hazretleri pek vakur,mehib,metin,kanaatine muhalefetten
müçtenip bir zat idi. Mükrehen yapılan tatlik ile talak vaki
olmayacağına kail idi. Bu mesele ikrah yoluyla yapılan sair yeminlerin
de muteber olmadığını gösterir. 147 tarihinde medine-i münevverede emir
bulunan ebu caferi’l mansurun amcazadesi cafer bin süleymana gammazlıkta
bulunmuşlar, ‘’imam malik size yapılan beyatteki yeminleri muteber
tutmuyor’’ tarzında jurnalcilik yapmışlar, bundan kızmış olan cafer bin
Süleyman, hazreti imama haber göndermiş, talak-ı mükreh hakkındaki
içtihadından vazgeçmesini teklif etmiş, ret cevabı alınca o mübarek
imamın ellerine veya elbisesini soydurarak latif vücuduna yetmiş kırbaç
vurdurmuş ve kendisini bir hayvana bindirerek teşhir ettirmişti.</p>
<p>Hazreti imam kırbaçlar vuruldukça :</p>
<p>‘’ya rabbi ! onları affet, çünkü onlar bilmiyorlar’’ diyordu. Nihayet
bayılıp düşmüş, sonra ayılınca da : ‘’ şahit olunuz ben hakkımı beni
dövene helal kıldım’’ demiştir. Halife ebu caferil mansur hadiseden
haberdar olunca emir Caferi azil ve semerli bir deveye rakiben bağdata
celbetmiş, hakkında ceza verilmesi için imam Malikten istizanda
bulunmuştu. Hazreti imam ise ‘’hayır, ben onu affettim ben rasulullaha
karabeti olan bir zatın yevm-i kıyamette hasmı olmaktan haya ederim’’
tarzında cevap vermişti. Bu hadiseden sonra halkın imam Malike hürmet ve
muhabbeti daha ziyade artmış, bütün islam alemi kendisine teveccüh
etmiştir. Hatta deniliyor ki halife mansur ertesi sene hac mevsiminde
imam Malike mülaki olunca mazeret dermeyan etmiş, daha ertesi sene de
veliahdı bulunan Mehdi, hicaza gelmiş, hazreti imamı ziyaret ederek
derslerinde bulunmuştur.</p>
<p>Velhasıl imam Malik hazretleri zivekar,uluvv-ü tab’a mazhar, kemalat
ile mücehhez pek büyük bir alim, pek muhterem bir müçtehit idi. 93 veya
95 tarihinde medine-i tahirede dünyaya gelmiş, 179 senesinde yine o
mübarek belde de vefat etmekle Baki denilen makbereye
defnedilmiştir.</p>
<p>Rahmetullahi teala aleyh</p>

            </div>
        </article>
    </main>

    <footer class="bg-dark-subtle text-center py-4 mt-5">
        <div class="container">
            <div class="mb-3">
                <a href="https://github.com/mevlut-celik" class="text-decoration-none" target="_blank">
                    <i class="bi bi-github fs-4"></i>
                </a>
            </div>
            <p class="mb-0">Ahmet Şengül - Mevlüt Çelik</p>
        </div>
    </footer>

    <!-- Bootstrap JS -->
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js"></script>
    <script src="../js/main.js"></script>
</body>
</html>