<!DOCTYPE html>
<html lang="tr" data-bs-theme="light">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Nur Ayetlerinin Meal-i Alisi ve Tefsiri - Osmanlıca Makaleler</title>
    <!-- Bootstrap CSS -->
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet">
    <!-- Bootstrap Icons -->
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.css">
    <link rel="stylesheet" href="../css/style.css">
    <link href="https://fonts.googleapis.com/css2?family=Crimson+Pro:ital,wght@0,400;0,600;1,400&display=swap" rel="stylesheet">
</head>
<body style="background-color: var(--bg-primary);">
    <nav class="navbar navbar-expand-lg bg-dark-subtle">
        <div class="container">
            <button class="navbar-toggler" type="button" data-bs-toggle="collapse" data-bs-target="#navbarNav">
                <span class="navbar-toggler-icon"></span>
            </button>
            <div class="collapse navbar-collapse" id="navbarNav">
                <ul class="navbar-nav me-auto">
                    <li class="nav-item">
                        <a class="nav-link" href="../index.html">Ana Sayfa</a>
                    </li>
                    <li class="nav-item">
                        <a class="nav-link" href="../index.html#makaleler">Makaleler</a>
                    </li>
                    <li class="nav-item">
                        <a class="nav-link" href="../about.html">Ömer Nasûhi Bilmen</a>
                    </li>
                </ul>
                <div class="theme-switcher d-flex align-items-center">
                    <i class="bi bi-sun-fill me-2 theme-icon" id="lightIcon"></i>
                    <div class="form-check form-switch">
                        <input class="form-check-input" type="checkbox" id="themeSwitch">
                    </div>
                    <i class="bi bi-moon-fill ms-2 theme-icon" id="darkIcon"></i>
                </div>
            </div>
        </div>
    </nav>

    <main class="container py-5">
        <article class="latex-article">
            <div class="title-block">
                <h1 class="ottoman-title">Nur Ayetlerinin Meal-i Alisi ve Tefsiri</h1>
                <p class="text-muted mt-3">
                    <i class="bi bi-calendar3 me-2"></i>
                    <span class="date">1 Eylül 1961</span>
                </p>
            </div>
            
            <div class="content">
                <p>Nur Ayetlerinin Meal-i Alisi ve Tefsiri</p>
<p>Hilal- 2. Cilt 19. Sayı-Eylül 1961</p>
<p>2. Sayfa</p>
<p>اَللّٰهُ نُورُ السَّمٰوَاتِ وَالْاَرْضِۜ مَثَلُ نُورِه۪ كَمِشْكٰوةٍ ف۪يهَا مِصْبَاحٌۜ اَلْمِصْبَاحُ ف۪ي زُجَاجَةٍۜ
اَلزُّجَاجَةُ كَاَنَّهَا كَوْكَبٌ دُرِّيٌّ يُوقَدُ مِنْ شَجَرَةٍ مُبَارَكَةٍ زَيْتُونَةٍ لَا شَرْقِيَّةٍ وَلَا غَرْبِيَّةٍۙ
يَكَادُ زَيْتُهَا يُض۪ٓيءُ وَلَوْ لَمْ تَمْسَسْهُ نَارٌۜ نُورٌ عَلٰى نُورٍۜ يَهْدِي اللّٰهُ لِنُورِه۪ مَنْ يَشَٓاءُۜ
وَيَضْرِبُ اللّٰهُ الْاَمْثَالَ لِلنَّاسِۜ وَاللّٰهُ بِكُلِّ شَيْءٍ عَل۪يمٌۙ</p>
<p>Meal-i Alisi</p>
<p>1-Allah Teâlâ, göklerin ve yerin nûrudur. Nûrunun meseli, içinde
latif bir çırağ bulunan bir mişkât gibidir. O çırağ ise bir kandil
içindedir. O kandil ise sanki bir incimsi yıldızdır, şarkı ve garbı
olmayan mübarek bir zeytin ağacından tutuşturulmaktadır. Onun yağı bir
halde ki, kendisine ateş dokunmasa bile hemen hemen ziya verecektir. Nûr
üstüne nûrdur. Ve Allah nûruna dilediğini kavuşturur. Ve Allah Teâlâ
nâsa misaller irâd eder ve Allah Teâlâ her şeyi hakkıyla bilicidir.</p>
<p>ف۪ي بُيُوتٍ اَذِنَ اللّٰهُ اَنْ تُرْفَعَ وَيُذْكَرَ ف۪يهَا اسْمُهُۙ يُسَبِّحُ لَهُ ف۪يهَا بِالْغُدُوِّ
وَالْاٰصَالِۙ</p>
<p>Meal-i alisi</p>
<p>2-(O mişkat) Bir nice evlerde ki, Allah-ü Azîmüşşan o evlerin
yükseltilmesine ve içlerinde (mübarek) isminin zikredilmesine izin
vermiştir. O evlerde kendisi için sabahleyin ve akşam üstleri tesbihte
bulunurlar.</p>
<p>رِجَالٌۙ لَا تُلْه۪يهِمْ تِجَارَةٌ وَلَا بَيْعٌ عَنْ ذِكْرِ اللّٰهِ وَاِقَامِ الصَّلٰوةِ وَا۪يتَٓاءِ الزَّكٰوةِۙ
يَخَافُونَ يَوْمًا تَتَقَلَّبُ ف۪يهِ الْقُلُوبُ وَالْاَبْصَارُۙ</p>
<p>Meal-i alisi</p>
<p>3- Birçok erler ki, onları ne bir ticaret ve ne de bir ticaret Allah
Teâlânın zikrinden ve namazı hakkıyla kılmaktan ve zekâtı vermekten
alıkoyamaz. Onlar, kalplerin ve gözlerin muzdarip olacağı bir günden
korkarlar.</p>
<p>لِيَجْزِيَهُمُ اللّٰهُ اَحْسَنَ مَا عَمِلُوا وَيَز۪يدَهُمْ مِنْ فَضْلِه۪ۜ وَاللّٰهُ يَرْزُقُ مَنْ يَشَٓاءُ بِغَيْرِ
حِسَابٍ</p>
<p>Meal-i alisi</p>
<p>4-Tâ ki, Allah Teâlâ onlara amellerinin en güzeli ile mükâfaat versin
ve onlara ziyâdesini de kendi kereminden ihsan buyursun ve Allah Teala
dilediğini hesapsız derecelerde merzûk buyurur.</p>
<p>Bu dört ayet-i celiledeki bazı kelimelerin izahı (1)</p>
<p>1-(Nur) : lügatta ziya, aydınlık manasınadır ki eşyanın gözlere
görünmesine sebep olur. Nur, güneş, ay, ateş gibi ziyalı, parlak
cisimlerden diğer karanlık cisimlere akis ve intişar edip bir kısım
eşyanın görülmesini temin eden, kendisi de gözle görülebilen maddi,
seyyal bir cisim veya keyfiyettir. Bu maddi, cismani bir nurdur. Bir de
gözle görülemeyen, kalp ile sezilip anlaşılan manevi bir nur vardır ki o
da bir kısım lahuti varlıkların, bir takım kutsi mahiyette bulunan
zatların muttasıf oldukları manevi aydınlıktan, aydınlanmak hassasından
ibarettir. Bununla hakikatler münkeşif olur. Bu nur, ebedi hayat için
bir hidayet meşalesidir. Bununla takip edilecek saadet yolları açılıp
görülür.</p>
<p>Allahu tealaya nur denilebilir mi? Bunda ihtilaf vardır. Mamafih
lugavi manası itibariyle nur denilemeyeceği gibi şüphesizdir. Çünkü bu
manaca nur, mahluktur. Kendisi görülür ve rüyet vasıtası bulunur. Fakat
kendisi göremez. Bir de bu lugavi nur, cisim olsun, cisim ile kaim bir
keyfiyetten ibaret bulunsun herhalde inkısamı, tecezziyi, zevali
kabildir, zuhuru, kesif cisimle ile kaim olmaya mütevakkıftır. Zamana,
mekana muhtaçtır ve müteaddit nevilere ayrılıp mahiyetleri mütemasildir.
Allahu azimüşşan ise Haliktir, ezelidir, ebedidir, cismiyetten,
inkısamdan, zevalden, zaman ve mekana ihtiyaçtan münezzehtir ve hiçbir
şeye şebih ve mütemasil değildir. Binaenaleyh cenabı hakka nur denilmesi
mecazdır veya bir teşbih-i beliğ kabilindendir. Çünkü Hak teala nur
sahibidir, kainatın halikidir, nazımıdır, münevviridir, hadisidir. İşte
bu gibi itibarlar ile zat-ı akdesine nur denilmesi tecviz edilmiştir.
Nitekim adaletle, lütfu kerem ile muttasıf bir zata adil, kerim, cevvad
yerine sebebiyet ve mazhariyet gibi bir alaka ile adl, kerem, cud
denilmesi mutattır.</p>
<p>Kur’an-ı Mübin, Arap lisanı üzere nazil olmuştur. Kur’an-ı kerimde
nur denilince onun en evvel lugavi manası hatıra gelir. Bu itibarla bu
ayeti kerimedeki nurdan, muradı-ı ilahinin ne olduğunda müfessirin-i
kiramın müteaddit tevcihleri vardır. Ezcümle, bu nurun münevvir,
müdebbir, hadi, nazım, alim, muzhir veya zi-nur manasına olduğuna kail
olanlar vardır. O halde ‘’Allahu teala göklerin ve yerin nurudur’’
demek, göklerin, yerlerin münevviridir, müdebbiridir, hadisidir,
nazımıdır, alimidir, muzhiridir veya sahibi nurudur demek mealindedir.
‘’meseli nurihi’’ nazmı celilindeki nurun, zat-ı uluhiyette izafesi de
bunu göstermektedir. Çünkü muzafın muzafun ileyhten başka olduğu
malumdur. Fakat imam Gazali gibi bir kısım ehli hakikat nazarında nuru
hakiki ancak Allah tealadır. O nuru aladır, bizzat mevcuttur,
müdebbirdir, basirdir, kainatın halikidir, münevviridir. Bu cihetle
Allah tealaya nur denilmesi bir hakikattir. O ezeli nurun feyz-i
inayetiyle yaratılıp maddi bir varlığa, bir aydınlığa, bir aydınlatma
hassasına malik olan fani nurlara nur denilmesi ise bir mecazdan başka
değildir.</p>
<p>Sadrettin Konevi diyor ki; ‘’ nuru hakiki ile başkaları görülüp idrak
olunur, kendisi ise idrak edilemez. Çünkü o nur, nispetlerden,
izafetlerden tecerrüdü hasebiyle zatı hakkın aynıdır. Bunun içindir ki
Rasuli Ekrem hazretleri ‘’ rabbini gördün mü’’ sualine cevaben ‘’ nurun
enna erahü=bir nurdur, onu nasıl görebilirim ?’’ diye buyurmuştur. Ruhul
Beyan sahibi de diyor ki : ‘’Nur, esma-i hüsnadandır, Allahu tealaya
ıtlakı hakikattir, mecaz değildir, münevvir manasınadır.’’</p>
<p>2-(Semavat) : gök, üst taraf manasına olan sema lafzının cemidir.
Kur’an-ı kerimin beyan ettiği semavat, muhtelif tabakalardan müteşekkil,
bugünkü heyet ilminin keşfi dairesinden müteali bir kısım muazzam
alemlerden ibarettir ki, bunlar melaike-i kiramın makarrı, kudret-i
subhaniyenin birer tecelligahı bulunmaktadır. Semaların yüksekliği,
genişliği, onlardaki mahlukatın çokluğu, azamet ve ihtişamı, nezahet ve
kutsiyeti bizlerin tahmin edeceğimiz mertebelerden milyonlarca kat kat
daha büyüktür. Yalnız dünya semasını bezeyen güneşlerin, ayların,
yıldızların büyüklüklerini, ziyalarını, aralarındaki binlerce senelik
mesafelerini, bahusus Kehkeşan denile yıldızlar manzumesini teşkil eden
bihisab büyük ecramın birer alem olduğunu nazara almak, melekut-i
ilahiyenin azametini düşündürüp insanları hayretlere düşürmeğe kifayet
eder.</p>
<p>3- (Arz) : yeryüzü, küre-i zemin, beşeriyetin muvakkat yurdu, göklere
nazaran küçük bir saha ki bu binnisbe küçüklüğü ile beraber, binlerce,
milyonlarca Bediaların, kudret eserlerinin bir teşhirgahı bulunmaktadır.
Bunun içindir ki hakimi zişan olan Allahu teala hazretleri, bizim
gözlerimizi daima semalara celp ettiği gibi arza da celp etmektedir.
Nuru ilahisinin birer tecelligahı olan bu alemlerden bir intibah dersi
almamızı emir ve tavsiye buyurmaktadır.</p>
<p>‘’olanlar feyiz yab-ı intibah asar-ı kudretten</p>
<p>Alırlar hisse-i ibret temaşa-yı tabiatten’’</p>
<p>4- (Mişkat) : bir odanın, bir salonun, bir toplantı yerinin, bir
mabedin muayyen bir tarafında ihzar edilen hususi bir pencereden, arkası
kapalı bir hücrecikten ibarettir ki orada kandil, lamba, elektrik ampulü
gibi bir şey konulur, onun dağılacak ziyalarıyla gecenin karanlığı
aydınlığa tebdil edilmiş olur.</p>
<p>5-(Misbah) : Çırağ, kandil fitilesi, elektrik lambası gibi ziya
neşreden güzel, latif bir meşale, bir tenvir aleti ki bu sayede gecenin
karanlığı açılır, etraf aydınlanır, nurani bir sabah yüz göstermiş
olur.</p>
<p>6- (zücace ) : sırça, şişe, billur kandil, kalın ve kenarlı camdan
yapılmış fanus, şeffaf, içindekini gösterir, parlak bir zarf, safiyetin,
samimiyetin, kalp nuraniyetinin bir harici timsali. Mişkat denilen
mahalde böyle billur bir fanus içinde bulunan bir çırağın ziyası
mütekabil inikas ve inkisar kanunları mucibince kat kat artar, lüzumsuz
tarafa dağılmadan korunmuş olur, matlup cihetleri kuvvetli bir tarzda
aydınlatır durur.</p>
<p>7- (Dürri) : incimsi bir şey, inci gibi makbul bir saf madde,
parıltısı ile nezaheti ile gözleri kamaştıran manevi bir varlık. Malum
olduğu üzere yıldızlar, seyyare ve sabite kısımlarına ayrılır. Müşteri,
zühre, merih, zurhal, Utarit birer parlak seyyaredir. Bunlara ( derari-i
hamse) denir. Sabiteler de kendilerine mahsus açık ihtizazlı birer nur
merkezidir. Bu cihetle bunlardan her biri bir kevkebi dürridir.
Binaenaleyh ayeti kerimedeki zücace, bunlardan herhangi birine teşbih
edilmiş demektir.</p>
<p>8- (Hidayet) : hüda, doğru yola gidiş, hakka nailiyet, doğru yola
delalet ve irşat, Allah tealanın kullarına ait fiilleri, amelleri kendi
rızayı ilahisine muvafık bir halde vücuda getirmesi, Hak tealanın
gösterdiği doğru yolu takip ederek ebedi saadete kavuşmak demektir. Bu
son manada hidayete ihtida da denilir.</p>
<p>9- (Guduvv) : bir işe sabahleyin başlamak manasına olup gudat yerine
irat buyrulmuştur. Gudat ise sabah namazı vakti, fecrin zuhurundan
güneşin tuluuna kadar olan vakittir.</p>
<p>10- ( Asal) : ikindiden sonra veya yatsıya kadar olan vakit manasına
gelen asilin cemidir. Aşiyy gibi. Mamafih fecir vaktinden maada namaz
vakitlerine de ıtlak olunur ki öğle, ikindi, akşam ve yatsı vakitlerini
camidir. Gudüvvün müfret, asalın cemi olarak zikredilmesi de bunu
göstermektedir. Binaenaleyh bu iki tabir ile farz namazların beş vaktine
işaret buyrulmuş oluyor.</p>
<p>Ömer Nasuhi Bilmen</p>

            </div>
        </article>
    </main>

    <footer class="bg-dark-subtle text-center py-4 mt-5">
        <div class="container">
            <div class="mb-3">
                <a href="https://github.com/mevlut-celik" class="text-decoration-none" target="_blank">
                    <i class="bi bi-github fs-4"></i>
                </a>
            </div>
            <p class="mb-0">Ahmet Şengül - Mevlüt Çelik</p>
        </div>
    </footer>

    <!-- Bootstrap JS -->
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js"></script>
    <script src="../js/main.js"></script>
</body>
</html>