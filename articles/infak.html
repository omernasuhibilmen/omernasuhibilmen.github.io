<!DOCTYPE html>
<html lang="tr" data-bs-theme="light">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Kur'andan Âyetler İnfak - Osmanlıca Makaleler</title>
    <!-- Bootstrap CSS -->
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet">
    <!-- Bootstrap Icons -->
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.css">
    <link rel="stylesheet" href="../css/style.css">
    <link href="https://fonts.googleapis.com/css2?family=Crimson+Pro:ital,wght@0,400;0,600;1,400&display=swap" rel="stylesheet">
</head>
<body style="background-color: var(--bg-primary);">
    <nav class="navbar navbar-expand-lg bg-dark-subtle">
        <div class="container">
            <button class="navbar-toggler" type="button" data-bs-toggle="collapse" data-bs-target="#navbarNav">
                <span class="navbar-toggler-icon"></span>
            </button>
            <div class="collapse navbar-collapse" id="navbarNav">
                <ul class="navbar-nav me-auto">
                    <li class="nav-item">
                        <a class="nav-link" href="../index.html">Ana Sayfa</a>
                    </li>
                    <li class="nav-item">
                        <a class="nav-link" href="../index.html#makaleler">Makaleler</a>
                    </li>
                    <li class="nav-item">
                        <a class="nav-link" href="../about.html">Ömer Nasûhi Bilmen</a>
                    </li>
                </ul>
                <div class="theme-switcher d-flex align-items-center">
                    <i class="bi bi-sun-fill me-2 theme-icon" id="lightIcon"></i>
                    <div class="form-check form-switch">
                        <input class="form-check-input" type="checkbox" id="themeSwitch">
                    </div>
                    <i class="bi bi-moon-fill ms-2 theme-icon" id="darkIcon"></i>
                </div>
            </div>
        </div>
    </nav>

    <main class="container py-5">
        <article class="latex-article">
            <div class="title-block">
                <h1 class="ottoman-title">Kur'andan Âyetler İnfak</h1>
                <p class="text-muted mt-3">
                    <i class="bi bi-calendar3 me-2"></i>
                    <span class="date">1 Temmuz 1962</span>
                </p>
            </div>
            
            <div class="content">
                <h1 class="ottoman-title">Kur'andan Âyetler İnfak</h1>
<p>Kur'andan Âyetler İnfak</p>
<p>Selamet - 1. Cilt 4. Sayı</p>
<p>Temmuz 1962</p>
<p>4. Sayfa</p>
<p>Rahman ve Rahim olan Allahın adıyla</p>
<p>Onlar ki mallarını gece ve gündüz, gizli ve aşikare olarak infak
ederler. Artık onlar için rableri nezdinde mükafatları vardır. Ve onlara
bir korku yoktur ve onlar mahzun da olmayacaktır. ( Bakara Suresi /
274)</p>
<p>Bu ayeti kerimede infakın en mükemmel suretini göstermekte, böyle bir
infakta bulunacakların nail olacakları mükafatları beyan buyurmaktadır.
Şöyle ki : (Onlar ki) cenab-ı hakkın o mümin, fedakar kulları ki
(mallarını) meşru surette malik oldukları servetlerini (gece ve gündüz,
gizli ve aşikare) yani her vakit, her lüzum görüldükçe rıza-i Hak için
(olarak infak ederler). Pek büyük sevap kazanmış olurlar. (Artık onlar
için rableri yanında mükafatları vardır). Onlar bu mükafatları dünyada
da, ahirette de görürler. ( ve onlara bir korku yoktur). Atiye ait bir
mekruh mukadder değildir. ( ve onlar mahzun da olmayacaklardır).
Kendilerine ait bir mahbubun, bir arzu edilen nimetin fevti ile mukadder
bulunmayacaklardır. Ne büyük bir mükafat !</p>
<p>Bu ayeti kerimenin nüzul sebebi hakkında müteaddit rivayetler
vardır.</p>
<p>Ezcümle deniliyor ki Hz. Ebubekir’in kırk bin dirhemi varmış. Bunun
on bin dirhemini gece, on bin dirhemini gündüz, on binini gizli, on
binini de aleni olarak tasadduk etmiş. Bunun üzerine bu ayet-i celile
nazil olmuştur.</p>
<p>Diğer bir rivayete göre Hz. Ali’nin dört dirhemi varmış. Bunun bir
dirhemini gece, bir dirhemini gündüz, bir dirhemini sırren, bir
dirhemini de alenen infakta bulunmuş. Rasul-ü ekrem efendimiz ‘’ya Ali !
seni bu infaka ne sevk etti ? ‘’ diye sormuş. O da ‘’rabbimim vaat
ettiğine layık olmak için infak ettim’’ demiş. Peygamber efendimiz de
‘’leke zelike’’ ‘’o vaat edilen mükafat senin içindir.’’ buyurmuş. Bunun
üzerine bu ayeti kerime nazil olmuştur.</p>
<p>Üçüncü bir rivayete göre de bu ayeti kerime, cihat için atlar
besleyen zatlar hakkında nazil olmuştur. Çünkü onlar bu atlara gece ve
gündüz, gizli ve aleni olarak alef verir, onları besler dururlar.
Binaenaleyh islam yurdunun müdafaası için mesela toplar, tüfekler,
tayyareler için yapılan yardımlar da böyle pek makbul birer sadaka
mahiyetinde bulunmaktadır. Velhasıl rıza-i hak için yapılacak bu gibi
yardımların sahipleri himaye-i ilahiyeye nail, hüzün ve kederden, havf
ve haşyetten emin olacaklardır. Bu ayeti kerime bunu tebşir
etmektedir.</p>
<p>Şunu da ilave edelim ki böyle bir infakta bulunmuş olmak için bütün
mallarını verip de idame-i hayat için elzem olan miktarından da mahrum
kalmak lazım gelmez. Çünkü bütün bütün sıfrı’l yed kalıp da başkalarına
muhtaç bir hale düşmek caiz değildir. Zaten bir insanın kendi nefsine ve
kendi ailesi efradına meşru surette kazanıp sarf edeceği bir mal da bu
infak cümlesindendir. O halde bir zat bu gibi mübrem ihtiyaçlarına
tekabül edecek malından ziyadesini sair fukara ve duafaya ve cihat
levazımına sarf etti mi bütün servetini rıza-i hak için sarf etmiş
sayılır, ona göre mükafata namzet bulunur.</p>
<p>Bu ayet-i celile, millet-i islamiyeye layık olan içtimai bir
muavenetin indallah ne kadar makbul olduğunu pek açık bir surette
gösteriyor. Evet, güzel bir terbiye-i diniyeye sahip olan bir zat, bütün
insaniyete karşı, bahusus kendi muhitine, kendi dindaşlarına karşı pek
fedakar bulunur. Kendi servetinden mahza rıza-i hak için başkalarını da
müstefit etmeğe çalışır. Onlara gece ve gündüz demeyerek her lüzum
görüldükçe gizli ve aleni surette yardım eder. Bunu bir dini vazife
bilir. Bunu bir minnete, bir şöhret hevesine mukarin olmaksızın kemal-i
nezaketle yapar. Artık böyle ahlaki bir terbiye, böyle ulvi bir his, bir
milletin efradı arasında tevessü ederse, her fert elinden geldiği kadar
başkalarının imdadına koşarsa, o millet arasında sefaletten, birbirinin
hukukuna tecavüzden bir eser görülebilir mi? Aralarında en güzel
tesanüt, en takdire layık bir vahdet-i milliye tecelli etmez mi?</p>
<p>Mamafih böyle bir infakın büyük mükafatını düşünüp tasadduk eden bir
zat, kendisinin de böyle bir mükafata nail olabilmesi için mesai
sahasına daha ziyade atılır. Daha ziyade servet sahibi olmasını ister ki
kendisi de fukara ve duafaya yardım ederek böyle muazzam bir nimete, bir
ebedi, uhrevi saadete nail olsun. Bunun neticesinde de milletin hayat-ı
iktisadiyesi daha ziyade inkişafa mazhar olmuş olur.</p>
<p>Fakat böyle yüksek bir duygudan, böyle nezih bir inançtan mahrum olan
kimseler ise yalnız maddi menfaatlerini düşünürler. Fırsat buldukça
başkalarının mallarını da birer suretle ellerinden kapıp almak isterler.
Kendi servetleri ne kadar ziyade olursa olsun yine doymazlar. Harisane
bir halde hareket ederler. Başkalarının sefaletlerine acımaz, onların
ihtiyaçlarını rıza-i hak için gidermek istemezler. Belki onların
ihtiyaçlarından bilistifade kendileri için daimi bir varidat menbaı
temin etmek ister dururlar. Böyle bir hal ise hikmete, fazilete,
insaniyete muhalif değil midir?</p>
<p>İşte riba ayetleri, bizleri bu gibi süfli ihtiraslardan men ve tahzir
etmektedir.</p>
<p>GAYRENDİŞLİK ;</p>
<p>-Onlar Allah rızası için yoksulu, öksüzü beslerler, onlara ‘’- biz
sizi ancak Allah rızası için yedirdik. Sizden mükafat da teşekkür de
istemeyiz’’ derler. (İnsan Suresi/8-9)</p>
<p>-Dinleyin, itaat edin, infak edin ! bu sizin kendi nefsiniz için
hayırdır. Her kim kendi nefsinin oburluğundan kurtulursa işte felah
bulanlar onlardır (Tegabün-16)</p>
<p>-Onlar ki mallarını Allah yolunda harcederler ve harç ettiklerini
başa kakmak, incitmek gibi hareketlerle bozmazlar, onların Rableri
nezdinde mükafatları vardır. Onlar için ne korku ne keder yoktur.
(Bakara / 262)</p>

            </div>
        </article>
    </main>

    <footer class="bg-dark-subtle text-center py-4 mt-5">
        <div class="container">
            <div class="mb-3">
                <a href="https://github.com/mevlut-celik" class="text-decoration-none" target="_blank">
                    <i class="bi bi-github fs-4"></i>
                </a>
            </div>
            <p class="mb-0">Ahmet Şengül - Mevlüt Çelik</p>
        </div>
    </footer>

    <!-- Bootstrap JS -->
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js"></script>
    <script src="../js/main.js"></script>
</body>
</html>