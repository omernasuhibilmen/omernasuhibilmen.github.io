<!DOCTYPE html>
<html lang="tr" data-bs-theme="light">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>31. nur ayetleri tefsiri ekim 2 - Osmanlıca Makaleler</title>
    <!-- Bootstrap CSS -->
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet">
    <!-- Bootstrap Icons -->
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.css">
    <link rel="stylesheet" href="../css/style.css">
    <link href="https://fonts.googleapis.com/css2?family=Crimson+Pro:ital,wght@0,400;0,600;1,400&display=swap" rel="stylesheet">
</head>
<body style="background-color: var(--bg-primary);">
    <nav class="navbar navbar-expand-lg bg-dark-subtle">
        <div class="container">
            <button class="navbar-toggler" type="button" data-bs-toggle="collapse" data-bs-target="#navbarNav">
                <span class="navbar-toggler-icon"></span>
            </button>
            <div class="collapse navbar-collapse" id="navbarNav">
                <ul class="navbar-nav me-auto">
                    <li class="nav-item">
                        <a class="nav-link" href="../index.html">Ana Sayfa</a>
                    </li>
                    <li class="nav-item">
                        <a class="nav-link" href="../index.html#makaleler">Makaleler</a>
                    </li>
                    <li class="nav-item">
                        <a class="nav-link" href="../about.html">Ömer Nasûhi Bilmen</a>
                    </li>
                </ul>
                <div class="theme-switcher d-flex align-items-center">
                    <i class="bi bi-sun-fill me-2 theme-icon" id="lightIcon"></i>
                    <div class="form-check form-switch">
                        <input class="form-check-input" type="checkbox" id="themeSwitch">
                    </div>
                    <i class="bi bi-moon-fill ms-2 theme-icon" id="darkIcon"></i>
                </div>
            </div>
        </div>
    </nav>

    <main class="container py-5">
        <article class="latex-article">
            <div class="title-block">
                <h1 class="ottoman-title">31. nur ayetleri tefsiri ekim 2</h1>
                <p class="text-muted mt-3">
                    <i class="bi bi-calendar3 me-2"></i>
                    <span class="date">1 Ekim 1961</span>
                </p>
            </div>
            
            <div class="content">
                <p>Kur'an-ı Kerim'i Tetkik: Nur Ayetlerinin Meal-i Âlisi Tefsiri</p>
<p>Hilâl - 2. Cilt 20. Sayı</p>
<p>Ekim 1961-2. Sayfa</p>
<p>اَللّٰهُ نُورُ السَّمٰوَاتِ وَالْاَرْضِۜ مَثَلُ نُورِه۪ كَمِشْكٰوةٍ ف۪يهَا مِصْبَاحٌۜ</p>
<p>اَلْمِصْبَاحُ ف۪ي زُجَاجَةٍۜ اَلزُّجَاجَةُ كَاَنَّهَا كَوْكَبٌ دُرِّيٌّ يُوقَدُ</p>
<p>مِنْ شَجَرَةٍ مُبَارَكَةٍ زَيْتُونَةٍ لَا شَرْقِيَّةٍ وَلَا غَرْبِيَّةٍۙ يَكَادُ زَيْتُهَا</p>
<p>يُض۪ٓيءُ وَلَوْ لَمْ تَمْسَسْهُ نَارٌۜ نُورٌ عَلٰى نُورٍۜ يَهْدِي اللّٰهُ لِنُورِه۪ مَنْ يَشَٓاءُۜ</p>
<p>وَيَضْرِبُ اللّٰهُ الْاَمْثَالَ لِلنَّاسِۜ وَاللّٰهُ بِكُلِّ شَيْءٍ عَل۪يمٌۙ</p>
<p>Bu ayet-i celilenin muhtasar tefsiri ; Allahu azimüşşan göklerin ve
yerin nurudur, bunları yaratıp aydınlatan O dur, bunları güneş gibi, ay
gibi ziyalı, nurani vasıtalarla maddeten tenvir ettiği gibi gökleri
melekleriyle, yeryüzünü de muhterem peygamberleriyle, velileriyle manevi
bir surette tenvir ve tezyin buyurmuştur. Nurdan mahrum olan muhitlerde
yaşamak, hayata hadim şeyleri görüp elde edebilmek mümkün değildir. Eğer
allahu teala mahlukatının heyet-i mecmuasından kinaye olarak zikredilen
semaların, yerlerin, yani bütün alemlerin mucidi, nazımı, müdebbiri,
münevviri olmasaydı bu alemlerden asla eser görülemezdi, bütün
mükevvenat, sırf ademden ibaret bulunurdu.</p>
<p>Binaenaleyh bütün semalar, yerler, bütün alemler, Allahu azimüşşanın
varlığına, birliğine, kudret ve azametinin nihayetsizliğine, nuru
ceberutunun bütün alemlere münteşir olduğuna birer şahittir. Allah
tealanın nuru, her türlü tasavvurların, ulviyetlerin fevkindedir. Bunu
bihakkın anlamak, bunun künhüne ermek, beşeriyet için kabil değildir.
Ancak bu kutsi nurun ebedi şaşaasını zihinlere bir dereceye kadar takrip
için hakim-i mutlak olan Kerim mabudumuz şöyle bir temsil ile beyan
buyuruyor ; Allah tealanın nurunun misali, yüksek sıfatı, içinde misbah
bulunan bir mişkat gibidir. Sanki bir daireyi aydınlatmak için evvelce
şekli mahsus üzere bir hücre, bir meşale bucağı bulunuyor, bunun içinde
de muazzam sabahı tanzir eden bir çırağ parlayıp duruyor.</p>
<p>Bu parlak çırağ, bu latif meşale ise bir kandil, bir saf, temiz
sırça, bir dirahşan fanus içindedir. Bir berrak şişe ampul içinde
parıldayıp etrafa ziyalar dağıtan bir mükemmel elektrik kuvveti gibi
bulunmaktadır. O parlak kandil, o atif çırağı sinesinde tutan fanus ise
sanki bir inci gibi saf, bedi, parlayıp duran bir yıldız gibidir. Öyle
alelade bir sırça değil, belki herhangi bir dırahşan yıldız gibi
pürlemean bir bade bulunuyor. O yıldız gibi lemean edip duran kandilin
içindeki latif çırağ, o ilahi misbah, öyle mübarek, kesirül menafi bir
zeytin ağacından tutuşur, her tarafa ziyalar dağıtmaya devam eder ki o
mübarek ağaç ne şarka ne garba mensuptur. O öyle yalnız tulu zamanında
veya yalnız gurup anında güneşe maruz kalarak noksan surette neşvü nema
bulmuş adi bir zeytin ağacı değildir. Belki o , bütün gün güneşe
musahip, şark ve garp arasında kain, bihakkın neşv ü nemaya nail,
mükemmel bir ağaçtır. Veya o behişti bir şeceredir. Yahut onun neşvü
neması, nur ve ziyası yalnız şarka veya yalnız garba mahsus olmayıp o,
bütün alemlere şamil, lamekani bir varlık sahibidir. Denilebilir ki O,
anlaşılmasını bir dereceye kadar teshil ve zihne takrip için elektrik
cereyanı gibi bir kuvvetle temsil edilebilecek latif, seyyal, mahiyeti
bizce gayri münkeşif bir kudret iddiasıdır. Bir halde ki o mübarek
ağacın zeyti, semeresinin yanıp parlayan usaresi, kendisine ateş temas
etmese bile elektrik kuvveti gibi hemen hemen bizzat ziya vermeğe
başlar, başkasının ateş tutuşturarak yandırmasına ihtiyaç göstermeyecek
bir mahiyettedir, daima ziya neşretmeğe yakın müheyya bulunur.</p>
<p>Kuran-ı Mübin, bu beliğ beyanıyla, tarihi nüzulüne nazaran keşfi
istikbale ait olan elektrik kuvvetinin hususi vasıflarını tasvir etmiş
gibi bulunmuyor mu? Bu da mucizat-ı kuraniyeden biri sayılmaya layık
olsa gerek.</p>
<p>Nurun ala nur : nur üzerine nurdur. O , öyle mahdut bir nur değil,
kat kat, katmerli bir ziya kütlesidir, bir aydınlık kaynağıdır, ebedi
bir ziya ve safa mecmuasıdır. Malumdur ki eşyanın kemaliyle zuhur ve
inkişafı, azdadı iledir. Geceleyin zulmetler arasında parlayan muazzam
bir çırağın nuru, kendi varlığını bihakkın hissetirir, muhitindeki
zulmetleri açarak kendi varlığındaki faideleri açıkça göstermiş olur.
Zulmetlere mukarin olmayan bir nur, bir ziya ise bu mümtaz varlığını
öyle herkese hissettirmiş olamaz. İşte nuru ilahi de şüphesiz dalalet
zulmetleri arasında münceli olup bunları izale ettiği için güneşin ve
sair parlak ecramının nur ve ziyası ile temsil buyurulmayıp muazzam bir
misbahın nuru ile temsil buyurmuştur. Mamafih öyle bir misbah ile temsil
buyurulmuştur ki onun fanusu bile parlak yıldızlar gibi şaşalı
bulunmaktadır. Ve O, öyle boş bir fezada değil, binlerce ehli imanın
secdegahı olan kutsi bir mabette parlayıp durmaktadır. Artık onun
zatındaki aydınlığın, aydınlatmak hassasının azametini düşünmeli.</p>
<p>Hasılı nuru ilahi herşeyin fevkindedir. Onu müstait olan gözler
görür, uyanık kalpler sezer. Hidayete nail olan zatlar idrake muvaffak
olur. Evet, Allah teala o nuru için dilediği kimselere hidayet eder,
aradan zulmani hicapları kaldırarak irade buyurduğu mesut kullarını o
nura kavuşturur. Bu sahada bir tecelli-i şuhudiye mazhar buyurur. Yoksa
böyle bir hidayet ve inayet bulunmadıkça o cihanşümul nurun karşısında
gözler kamaşır, sapık ruhlar, birer yarasa kesilerek o ilahi nura inkara
cüret gösterir durur. Ve Allah teala, nasa meseller darbeder, bir takım
hakikatleri, akli ve manevi varlıkları, anlaşılmalarını kolaylaştırmak
için maddi, mahsus hadiselere, varlıklara teşbih yoluyla beyan buyurur.
Ta ki nas gözlerini açsın, selim fıtratı üzere hareket etsin, hidayete
nailiyet için kabiliyetli bulunsun. Ve Allah azimüşşan, herşeye
ziyadesiyle alimdir, ezeli ve ebedi olan ilmi, her şeyi muhittir. Onun
ilmin hiçbir şey hariç değildir. O, kullarının istidadını, temayülünü,
efal ve harekatını tamamen bilir, onların uyanmalarına vesile olacak
surette ayat-ı ilahiyesini bast eder, nurunu, kudret ve azametini temsil
suretiyle beyan ederek kendilerini hidayet ve saadet yoluna davet
buyurur.</p>
<p>İşte o Alim ve Kadim olan mabudumuzun nuru hikmet ve uluhiyetinin
misali olan mişkat ve misbah, bakınız ne kutsi mahallerde bulunmaktadır
:</p>
<p>ف۪ي بُيُوتٍ اَذِنَ اللّٰهُ اَنْ تُرْفَعَ وَيُذْكَرَ ف۪يهَا اسْمُهُۙ يُسَبِّحُ لَهُ ف۪يهَا بِالْغُدُوِّ
وَالْاٰصَالِۙ</p>
<p>Bir kısım evlerde yani mescitlerde ki Allah teala onların, o
ibadethanelerin maddeten ve manen yüksek tutulmalarına, tazim
edilmelerine ve içlerinde mukaddes isminin daima zikredilmesine izin
vermiştir. Öyle mabetler ki daima mualla, daima hürmetsizce hareketlere,
lakırdılara mahal olmaktan Müberra olup her zaman Müslümanların
secdegahı bulunmaktadır. Bu nazmı celil, mescitlerin muhterem
tutulmaları lüzumuna ve yüksek, muazzam bir tarzda yapılmalarının
memduhiyetine bir delildir. O evler, o mescitler içinde Allah teala
hazretlerini sabahları ve akşamları yani bütün namaz ve niyaz
vakitlerinde takdis ve tenzih eder dururlar.</p>
<p>رِجَالٌۙ لَا تُلْه۪يهِمْ تِجَارَةٌ وَلَا بَيْعٌ عَنْ ذِكْرِ اللّٰهِ وَاِقَامِ الصَّلٰوةِ وَا۪يتَٓاءِ الزَّكٰوةِۙ
يَخَافُونَ يَوْمًا تَتَقَلَّبُ ف۪يهِ الْقُلُوبُ وَالْاَبْصَارُۙ</p>
<p>Bir nice erler, abid ve zahit kullar ki onları ne ticaret ne alım
satım, Allahu tealanın zikrinden ve namazlarını erkan ve şeraitine
riayetle kılmaktan ve zekatlarını vermekten alıkoymaz. Onlar ya
hallerine kanaat ederek zahidane bir hayat geçirir, daima ibadet ve
taatle uğraşır dururlar. Yahut hem dini vazifelerini yapar, hem de meşru
surette ticaretleriyle, alışverişleriyle meşgul olurlar. Bu dünyevi
meşguliyetleri, kendilerinin dini vazifelerine engel olmaz, dünya
varlığı kendilerini ahiretten gafil bırakmaz. Mali ve bedeni
ibadetlerine de mağrur olup durmazlar.</p>
<p>لِيَجْزِيَهُمُ اللّٰهُ اَحْسَنَ مَا عَمِلُوا وَيَز۪يدَهُمْ مِنْ فَضْلِه۪ۜ وَاللّٰهُ يَرْزُقُ مَنْ يَشَٓاءُ بِغَيْرِ
حِسَابٍ</p>
<p>Onlar, kalplerin ve gözlerin döneceği, mustarip ve muteğayyir olacağı
bir günden, kıyamet gününün mesuliyetinden korkarlar. Allah havfıyla
titreyen kalpleri, kendilerini daima zikir ve fikre sevk eder. Onlar
gafil bulunmazlar, onlar daima havf ve haşyet üzere uyanık bir halde
bulunurlar ki</p>
<p>(devamı var)</p>

            </div>
        </article>
    </main>

    <footer class="bg-dark-subtle text-center py-4 mt-5">
        <div class="container">
            <div class="mb-3">
                <a href="https://github.com/mevlut-celik" class="text-decoration-none" target="_blank">
                    <i class="bi bi-github fs-4"></i>
                </a>
            </div>
            <p class="mb-0">Ahmet Şengül - Mevlüt Çelik</p>
        </div>
    </footer>

    <!-- Bootstrap JS -->
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js"></script>
    <script src="../js/main.js"></script>
</body>
</html>