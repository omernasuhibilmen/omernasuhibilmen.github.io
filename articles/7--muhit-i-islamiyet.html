<!DOCTYPE html>
<html lang="tr" data-bs-theme="light">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>7. muhit-i islamiyet - Osmanlıca Makaleler</title>
    <!-- Bootstrap CSS -->
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet">
    <!-- Bootstrap Icons -->
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.css">
    <link rel="stylesheet" href="../css/style.css">
    <link href="https://fonts.googleapis.com/css2?family=Crimson+Pro:ital,wght@0,400;0,600;1,400&display=swap" rel="stylesheet">
</head>
<body style="background-color: var(--bg-primary);">
    <nav class="navbar navbar-expand-lg bg-dark-subtle">
        <div class="container">
            <button class="navbar-toggler" type="button" data-bs-toggle="collapse" data-bs-target="#navbarNav">
                <span class="navbar-toggler-icon"></span>
            </button>
            <div class="collapse navbar-collapse" id="navbarNav">
                <ul class="navbar-nav me-auto">
                    <li class="nav-item">
                        <a class="nav-link" href="../index.html">Ana Sayfa</a>
                    </li>
                    <li class="nav-item">
                        <a class="nav-link" href="../index.html#makaleler">Makaleler</a>
                    </li>
                    <li class="nav-item">
                        <a class="nav-link" href="../about.html">Ömer Nasûhi Bilmen</a>
                    </li>
                </ul>
                <div class="theme-switcher d-flex align-items-center">
                    <i class="bi bi-sun-fill me-2 theme-icon" id="lightIcon"></i>
                    <div class="form-check form-switch">
                        <input class="form-check-input" type="checkbox" id="themeSwitch">
                    </div>
                    <i class="bi bi-moon-fill ms-2 theme-icon" id="darkIcon"></i>
                </div>
            </div>
        </div>
    </nav>

    <main class="container py-5">
        <article class="latex-article">
            <div class="title-block">
                <h1 class="ottoman-title">7. muhit-i islamiyet</h1>
                <p class="text-muted mt-3">
                    <i class="bi bi-calendar3 me-2"></i>
                    <span class="date">10 Temmuz 1911</span>
                </p>
            </div>
            
            <div class="content">
                <p>Muhit-i İslamiyet</p>
<p>10 Temmuz 1911 - Hicri: 13 Recep 1329, Rumi: 27 Haziran 1327</p>
<p>Beyânülhak - 5. Cilt 118. Sayı</p>
<p>Muhit-i İslamiyet, her türlü tecelliyata mazhar bulunduğundan pek
latif, pek ruhperverdir.</p>
<p>Muhit-i İslamiyet, ("<span dir="rtl">بُعِثْتُ لأُتَمِّمَ مكارمَ
الأخلاق</span>ِ") neva-yı latifiyle kainata revnakbahş olan bir
peygamber-i bi-nazirin saye-i atifetinde olanca mehasin-i ahlakiyenin
menbaı, olcan fezail-i maneviyenin cilvegah-ı münevveri bulunmak
şerefini haizdir.</p>
<p>Millet-i İslamiyenin ahval-i ruhiyesini teşri'e muvaffak olanlar
itiraf ederler ki muhit-i islamiyette hal-i inkişafa gelen safa-yı ruh,
safvet-i vicdan, fikr-i insaniyet hiçbir muhitte tecelli edememiştir.
Bütün ebna-i cinsine karşı dest-i muhazeti uzatarak pek samimane, pek
nezihane musafahada bulunmak, İslamlar için bir vazife-i ahlakiyedir.
İslamlar, insaniyeti tebcil etmek, yekdiğerinin hakkına riayette
bulunmak, birbirinin hüzün ve meserretine iştirak eylemek ile
mükelleftirler. Bu muhit-i ulviyede perver şiyab olan hakim-i şehir
hazreti Sa’di’nin:</p>
<p>"<span dir="rtl">بني آدم اعضاي يکديگرند</span></p>
<p><span dir="rtl">که در آفرينش ز يک گوهرند</span></p>
<p><span dir="rtl">دگر عضوها را نماند قرار</span></p>
<p><span dir="rtl">تو کز محنت ديگران بي غمي</span></p>
<p><span dir="rtl">نشايد که نامت نهند آدمي</span>"</p>
<p>Beyitleri alem-i islamiyette, fikr-i insaniyetin ne derece tealiyata
mazhar olduğunu parlak bir şekilde ispat etmektedir. Acaba! bugün hami-i
insaniyet, hadim-i medeniyet unvan-ı mübeccelini hiç kimseye vermeyen,
hak ve adaletin yalnız kendi muhitlerinde tecelliyat olduğunu iddiadan
kaçamayan akvam-ı garbiyye, insaniyete karşı bu kadar nezih, bu kadar
samimi bir muhabbet ve hürmetle mütehassıs mıdırlar? O garplılar ki
vakit vakit insaniyetten bahseder, insanı layık olduğu derece-i kusva’ya
temeddüne iysal etmek hayallerini izhar eylemekten geri durmazlar,
hikmet nedir ki? Menafi-i hasise-i siyasiyelerini temin için sair
milletlere karşı her türlü tecavüzatta bulunmayı bir vazife-i maneviyye,
bir hasise-i insaniyye telakki eder. İnsaniyet-i münevvere ilelebet
giryebar teessür edecek harekat-ı gayr-i laika'dan gücenmezler.</p>
<p>Muhit-i İslamiyette böyle midir? İslamların tarih-i ikbalini mütalaa
edenler, edvar-ı şevketini nazar-ı im'aneden geçirenler itiraf ederler
ki İslamların insaniyete karşı pek ziyade riayette bulunmuş, hiçbir
milletin huku-u meşruasına tecavüzde bulunmayı hatıra getirmemişdirler.
Bu muhitin medeniyetinde daima bir safiyet, daima bir letaif ve ulviyet
mütecelli olup durmuştur. İşte bunun içindir ki İslamiyet her vakit
mütenevvirü’l efkar zevatın kulubu’nu kendine, kendi şüyu-u semaviyesine
celbeder, haiz olduğu safiyet-i itikadiyenin parlaklığı, akıl ve hikmete
muvafakat-i selimesinde daima tevsi-i daire-i sirayet eyler durur.</p>
<p>Bir kere Bizans imparatorluğu yerine metin-i muhteşem bir hükümet-i
İslamiyenin kaim olmağa başladığı zamanı, nazar-ı im’ane alınız.
İslamların, anasır-ı saireye karşı gösterdiği nevazişe, ibraz eylediği
muamelat-ı adaletperveraneye karşı dikkat eyleyiniz. Bir kere de Garb’ın
sahife-i mezalimini göz önünen alarak zavallı Endülüs ahali-i İslamiyesi
hakkında gösterdikleri terbiye-i medeniyeyi düşününüz. Henüz hunabe-i
mazlumane ile bir levha-i hunin şeklinde inzar-ı telehüffe çarpan o
kıta-i fesihanın sergüzeşt-i mağlubiyetini teemmül buyurunuz. Şarklılar
ile Garplılar beynindeki hissiyat-ı insaniyeye, efkar-ı medeniyet-i
pervaneye pek güzel vakıf olmuş olursunuz.</p>
<p>Amerika kıtasının Hindu denilen yerli kabaili hakkında yapmış
oldukları gadr ve i’tisaf dahi medeni Avrupalıların ne kadar
insaniyetperver olduklarını gösterir. Vaktiyle otuz milyonluk bir
cemiyeti teşkil eden ahaliden bugün ormanlar içinde demgüzar-ı sefalet
olmağa mahkum bir milyon kadar nüfus ancak mevcud kalabilmiştir.
Zannediyor musunuz ki Garb da o muhit-i adalette! bugün dahi hiç
kimsenin hakkı pay-i mal edilmiyor, herkes latif bir hayata, nezih bir
maişet-i müsavatkaraneye malik bulunuyor? Hayır, hayır! havza-i
Nasraniyete dahil bulunmayan milletlerin hukuku pay-i mal oluyor. Oluyor
da biçare mazlumların nuhat-ı hazinaneleri Garbon ve levle-i ihtişamı,
avaze-i galibiyeti arasında kaybolup gidiyor. Bizim samah-ı teessüremize
tamamiyle aks-ı inzar olamıyor.</p>
<p>Garb'ın ma’kes-i garaib olan cerideleri, yalnız alem-i şark’ın
fezayihini, mezalimini teşhir ile uğraşır. Uğraşır da kendi
muhitlerindeki mezalimi, hadisat-ı vahşiyaneyi rengin, nazar-ı ferib bir
puşide-i tevil altında setre çalışmakdan geri durmazlar.</p>
<p>Garblılar, o hakaniyetperver! Ademler, alem-i insaniyetin i’tilasını,
herkesin safiyet-i ahlaka malikşyetini arzu eder dururlar iken parlak
bir maziye malik olan bir kavm-i necibin, İslam unvan-ı mübeccelini haiz
bulunan bir millet-i masumanenin fikren, ahlaken ittihad edeceğini
teemmül ile her türlü iyka-ı mevanie çalışmaktan, ittihad-ı İslam
endişe-i evham pürsitanesiyle meslübü’l huzur olmakdan bir türlü
kurtulamazlar.</p>
<p>Garblıların yalnız kendilerini hami-i ademiyyet addediyorlar da bütün
alemi vahşi, bütün alemi mahrum-u meali zannetmekden beri gelmezler.</p>
<p>Bir kere insaf edip düşünmelidir ki; garb'ın bugünkü parlaklığından,
bugünkü medeniyet müşa’şaasından eser yok iken Şark’ın ufuklarında tulu’
eden şems-i münir-i İslamiyet, huyutu’ş şua’ saadetiyle cihan-ı
beşeriyete nurlar yağdırıyordu.</p>
<p>Gariptir ki biz bu hakaika pek güzel muttali bulunduğumuz halde yine
Garb'ın celail-i ahlakiyesini! alkışlamaktan, Garb'ın terbiye-i
ruhiyesini taklide çalışmaktan kendimizi alamıyoruz.</p>
<p>Biz her kemali, her haslet-i mübecceliyeyi, kevkebe-i ahlakın
şuyununa ihtifası olan Garb ufuklarında arar isek pek karanlık bir
muhitin temevvücat-ı zülamı arasında kalırız. Evet, biz Garb’ın
kemalat-ı maddiyesini, keşfiyyat-ı fenniye ve sınaiyyesini bırakır da
mesavi-i ahlak ve rezail-i adatını numune-i imtisal ittihaz eder isek,
kendimizi akvam-ı garbiyenin baziçe-i iğfalatı olmakdan kurtaramaz,
mahvolur gideriz.</p>
<p>"Bir hamiyyet şinas ferzane</p>
<p>Yapamaz cümbüş-ü frengane</p>
<p>Bize lazım muhsanat-ı frenk</p>
<p>Yoksa lazım mı kefş ve came-i tenk"</p>
<p>Vakıa bugün hiçbir millet kendi kendine idame-i mevcudiyet edemez,
ihtiyacat-ı siyasiye ve içtimaiyesini izaleye muktedir olamaz.
Medeniyet-i inkişaf-ı taamme mazhar oldukça akvamın yekdiğere
merbutiyeti tezayid eder. En muhteşem, en şa’şaadar milletler bile
milel-i sairenin terakkiyatı maddiyesinden, asar-ı münevveresinden
müstağni olamaz. Lakin şu da bedihidir ki yine hiçbir millet hissiyat-ı
milliyesinden tecerrüd, ahlak ve adab-ı kavmiyesinden teneffür ederek
akvam-ı sairenin adat ve ahlakını kabule tehalük göstermek tenezzülünde
bulunmaz.</p>
<p>Hususiyle biz semavi bir dinin, mukaddes bir kıtab-ı lahutiyenin
sa’ye-i feyzinde terakkiyat-ı maneviyyemizi temin, nezehat-ı
ahlakiyemizi muhafaza edecek her güne vesail-i lazimiyeye malik
bulunduğumuzdan bu babda hiçbir millete arz-ı iftikar etmez ve etmeğe
mecburiyet hissetmez.</p>
<p>Lakin şu acı hakikatide itiraf ederiz ki İslamiyet tekemmülat-ı
dimağiyemizi temin, safahat-ı fikriyemizi tezhip hususunda her türlü
füyuz-u maneviyesini ibzal etmiş olduğu halde biz hakkıyle istifade
edemiyoruz. Hala cehalet dalgaları arasında yuvarlanıyoruz. İslam'ın
gösterdiği şehrah-ı selameti takip ederek bir saha-i nuraniyete vasıl
olamıyoruz.</p>
<p>Bilmem nedir o hal-i garip! O ihtiras-ı elim ki! Maddeten mana-yı
müttehid olan bir kitle-i muazzamanın ahının intizamını ihlale
çalışıyor. Biçare İslamlar, nasıl bir kuvve-i müessirenin, nasıl bir
muhassala-i ihtirasın dest-i kahrında zebun oluyor? Nasıl bir elektrik
pilin mağlub incizabı olarak ihtizazat-ı gayr-i ihtiyariyede bulunur?
Bilemem!</p>
<p>Herkes dehan-ı iştihasını açmış, mevcudiyetimize karşı inzar-ı
ihtirasını atfeylemiş olduğu halde biz İslamlar hala uyanamıyoruz! Vakit
vakit memleketimizin bazı cihetlerinde mazlum, bi-günah kardeşlerimizin
hunabe-i şehadeti topraklar üzerine dökülüp duruyor.</p>
<p>Mensubu olduğumuz din-i celil, her saat her dakika bizleri dalmış
olduğumuz huvab nuşin gafletten uyandırmak lütfunda bulunuyor, ("<span
dir="rtl">وَاعْتَصِمُو</span>") hitab-ı ezelisiyle samah-ı ruhumuzu okşayıp
duruyor iken biz hala uyanmıyoruz! Hala kuvve-i milliyemizin inkisarını
muceb ahvalden sakınmıyoruz. Artık uyanalım! Ey millet-i İslamiye!
uyanalım. Muhit-i İslamiyetin heva-yı ruhperverini teneffüs ederek bir
inşirah-ı ulvi, bir şevk-i pür meali ile elele vererek çalışalım.
Tarih-i beşeriyetin müessir, hazin safhalarını okuyup insal-ı atiyenin
tenkidat-ı muhikkasına maruz kalmamak için akvam-ı maziyenin fecayi-i
ahvalinden hisseyab-ı intibah olalım. Nerede Asya Müslümanları?
Kafkasyada bulunan kardeşlerimiz ne halde? Karim-i islamlarının hayat-ı
siyasiyeleri ne oldu? Buhara, Hive hanlıkları kimlerin zir-u himayesinde
bulunuyor? Cava Müslümanları ne gibi terakkiyattan mahrum
bırakılıyor?</p>
<p>Emin olalım ki kendi safha-i ikbalini tenvire çalışmayan, kendi
menfaat-i milliye ve hayat-ı içtimaiyesini düşünmeyen perişan atıl
milletler, çalışkan, faal milletlerin zir-u pay-i galibiyetinde mahv ve
bi-nişan olmağa mahkumdurlar.</p>
<p>Lakin samah-ı ruhuma çarpan bir nida-yı hatifiyenin, bir sada-yı
lahutiyenin temevvücat-ı latifesinden anlıyorum ki artık alem-i
İslamiyette bir intibah, bir fikr-i i’tila tecelli etmiş, kevkebe-i
ikbalimizi çoktan beri istila eden husuf, edbar-ı zevalpezir olmağa
başlamıştır.</p>
<p>Mekteb-i Kudat talebesinden Erzurumlu Ömer Nasuhi</p>

            </div>
        </article>
    </main>

    <footer class="bg-dark-subtle text-center py-4 mt-5">
        <div class="container">
            <div class="mb-3">
                <a href="https://github.com/mevlut-celik" class="text-decoration-none" target="_blank">
                    <i class="bi bi-github fs-4"></i>
                </a>
            </div>
            <p class="mb-0">Ahmet Şengül - Mevlüt Çelik</p>
        </div>
    </footer>

    <!-- Bootstrap JS -->
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js"></script>
    <script src="../js/main.js"></script>
</body>
</html>