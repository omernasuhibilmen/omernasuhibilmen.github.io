<!DOCTYPE html>
<html lang="tr" data-bs-theme="light">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Amerikalıların Suallerine Cevap - Osmanlıca Makaleler</title>
    <!-- Bootstrap CSS -->
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet">
    <!-- Bootstrap Icons -->
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.css">
    <link rel="stylesheet" href="../css/style.css">
    <link href="https://fonts.googleapis.com/css2?family=Crimson+Pro:ital,wght@0,400;0,600;1,400&display=swap" rel="stylesheet">
</head>
<body style="background-color: var(--bg-primary);">
    <nav class="navbar navbar-expand-lg bg-dark-subtle">
        <div class="container">
            <button class="navbar-toggler" type="button" data-bs-toggle="collapse" data-bs-target="#navbarNav">
                <span class="navbar-toggler-icon"></span>
            </button>
            <div class="collapse navbar-collapse" id="navbarNav">
                <ul class="navbar-nav me-auto">
                    <li class="nav-item">
                        <a class="nav-link" href="../index.html">Ana Sayfa</a>
                    </li>
                    <li class="nav-item">
                        <a class="nav-link" href="../index.html#makaleler">Makaleler</a>
                    </li>
                    <li class="nav-item">
                        <a class="nav-link" href="../about.html">Ömer Nasûhi Bilmen</a>
                    </li>
                </ul>
                <div class="theme-switcher d-flex align-items-center">
                    <i class="bi bi-sun-fill me-2 theme-icon" id="lightIcon"></i>
                    <div class="form-check form-switch">
                        <input class="form-check-input" type="checkbox" id="themeSwitch">
                    </div>
                    <i class="bi bi-moon-fill ms-2 theme-icon" id="darkIcon"></i>
                </div>
            </div>
        </div>
    </nav>

    <main class="container py-5">
        <article class="latex-article">
            <div class="title-block">
                <h1 class="ottoman-title">Amerikalıların Suallerine Cevap</h1>
                <p class="text-muted mt-3">
                    <i class="bi bi-calendar3 me-2"></i>
                    <span class="date">1 Ekim 1956</span>
                </p>
            </div>
            
            <div class="content">
                <p>Amerikalıların Suallerine Cevap</p>
<p>Ekim 1956-71. Sayfa-Dergi: Sebilürreşad</p>
<p>Sayı: 10. Cilt 230. Sayı</p>
<ol type="1">
<li><p>What is necessary for a non believer to do become associated or
affolotoated wıth your religion ?</p></li>
</ol>
<p>(To become a moslem what must a non Moslem do? Do women have the same
rights as men in your worship? İf not what is their status ? )</p>
<ol type="1">
<li><p>Dininize girebilmek için ne yapmak lazımdır ? ( Müslüman olmayan
bir kimse Müslüman olmak için ne yapmalıdır ? dininizde kadın da erkekle
aynı haklara sahip midir? Değilse kadının durumu nedir?)</p></li>
</ol>
<ol type="1">
<li><p>Müslümanlığın mahiyeti, bütün ahkamı pek açıktır. Herhangi bir
akil zat, din-i islamı bir takım merasim ve eşkale tabi olmaksızın
bizzat kabul edebilir. Müslümanlığın itikada ait olan başlıca ahkamı,
Allahu tealanın varlığına,birliğine, Halikiyetine, mabudiyetine iman
etmekle beraber Allahu azimüşşanın bütün peygamberlerine ve bütün
kitaplarına iman etmekten ve Hak tealanın melaike denilen mahlukatının
varlığına da inanıp iman eylemekten ibarettir. Müslümanlığın ibadet ve
taate ait olan başlıca ahkamı da namaz ile oruçtan ve hac ile zekattan,
hukuk-u nasa riayetten ibarettir. İşte bunları bilip bunların hakikatine
kalben inanan bir kimse din-i islama girmiş olur. İbadet ve taate ait
ahkama riayet etmekle de büyük sevaplara nail olup azabı ilahiye
uğramaktan kurtulur. Mamafih islam dinine girmek isteyen bir gayri
müslim dilerse islam müessesat-ı diniyesinden birine, mesela bir vilayet
veya kaza müftülüğüne müracaat ederek ihtida edeceğini bir dilekçe ile
bildirir. Bunun üzerine kendisine telkinat-ı diniye yapılarak, yani
kendisine islamiyetin itikadatına, bazı ibadetlerine dair bir miktar
malumat verilir. Kendisinin islamiyeti kabul ettiğine dair hüviyetini
muhtevi bir varaka-i resmiye tanzim ve kendisine i’ta olunur.</p></li>
</ol>
<blockquote>
<p>Kadınların hukukuna gelince, din-i islam bütün içtimai heyetin
mütekabil haklarını, vazifelerini en güzel, en adilane bir veçhile tayin
ettiği gibi kadınlar ile erkeklerin mütekabil haklarını, vazifelerini de
pek mükemmel, hikmet ve maslahata pek muvafık bir surette tayin ve
tespit buyurmuştur. Binaenaleyh kadınlar da esasen erkekler gibi aynı
haklara sahiptirler. Bir erkek nasıl ki hakk-ı hayata, hakk-ı hürriyete,
hakk-ı mülkiyete maliktir, bir kadın da bu haklara maliktir. Şu kadar ki
tali derecede bulunan bazı hususlarda bazı erkekler veya kadınlar
arasında vezaif ve hukuk bakımından bazı farklar olabileceği gibi
kadınlar ile erkekler arasında da bazı bakımlardan bazı farklar
bulunabilir. Fakat bu vazifeler ile haklar mütekabil, mahiyet-i
şahsiyeye müstenit bulunduğundan bundan dolayı hiçbirinin hakkı haddi
zatında diğerinden noksan telakki edilemez. Mesela erkekler bazı mali ve
vatani hizmetler ile mükellef oldukları halde kadınlar, nehafet-i
fıtriyeleri dolayısıyla bunlar ile mükellef değildirler. Kadınlar da
kocalarına ve heyeti içtimaiyeye karşı bazı vazifeler ile mükelleftirler
ki erkeklerin bunlar ile adem-i mükellefiyetleri mahiyetleri ve içtimai
hayat muktezasıdır.</p>
<p>Din-i islam kadınların zaaf halini, nezaket-i fıtriyesini, validelik
durumlarını nazara aldığından haklarında pek adilane, pek şefikane
muamele yapmalarını erkeklere emir ve tavsiyede bulunmuştur.</p>
</blockquote>
<ol start="2" type="1">
<li><p>God and Evil ( Source etc. Are they real influences or
psychological conditions of mind only? What does the İslam religion
teach in ragard to these tw terms ?</p></li>
</ol>
<blockquote>
<p>2-Hayır ve Şer ( Menşei hakiki tesirler midir yoksa psikolojik bir
zihin hali midir? Bu iki tabir üzerinde İslam dini ne der? )</p>
<p>2-İçine imtihan için atılmış olduğumuz bu dünyada hayır ve şer =
iyilik ve kötülük telakki edilen bir kısım hadiseler vardır. Bunlar öyle
bir haleti ruhiyeden , mücerret bir zihni haletten ibaret değildir. Bu
imtihan aleminde bulunan bir insanın hayatta muvaffak olup ubudiyet
vecibelerini layıkıyla yerine getirebilmesi için ve kendisinin muti,
mütefekkir, ubudiyetle mütehassıs bir kul olduğunun tecelli edebilmesi
için etrafında hayır ve şer denilen hadiselerin bulunması lazımdır.
Bütün bunlar muktezayı hikmettir. Hayrın da, şerrin de Haliki cenabı
haktır. Zehiri de, tiryakı da yaratan yalnız Allahu tealadır. Çünkü
O’ndan başka Halik yoktur. Eğer şerrin de Haliki olmasa idi, kendisinin
Halikiyeti mahdut, halikiyet bakımından şeriki mevcut olmak lazım
gelirdi. Şan-ı uluhiyeti ise bundan münezzehtir. Filhakika cenab-ı hak,
şerri de yaratmıştır. Fakat bundan korunabilmek için insana fıtri bir
kabiliyet de vermiştir ve şer olan şeyleri beyan buyurmuştur. Hayra
rızası vardır, şerre rızası yoktur. Kullarını hayır işlemekle mükellef
tutmuştur, şer işlemekten de men etmiştir. Şüphe yok ki mabud-u kerim
hazretleri, insanlara bir kuvvet ve kabiliyet vermiştir ki her insan bu
sayede hayrı kesbe , şerden içtinaba muktedir bulunur. Buna rağmen insan
hayrı bırakır da şerri irtikap ederse elbette bu fiiliyle mütenasip bir
cezaya müstahak olur. Demek oluyor ki şerri bulunmasından dolayı
insanlar bu şerri irtikaba fıtraten mecbur ve muztar değildirler. Bunlar
kendi irade ve ihtiyarlarıyla şer tarafını iltizam ederlerse cenabı hak
da dilemişse o şerri vücuda getirir. Hayır ciheti de böyle.</p>
<p>Velhasıl bu dünyada haddi zatında hayır da vardır, şer de vardır.
Bunlar birer emri itibari değildir. Mesela iman bir hayr-ı mahzdır.
Ademi iman da bir şerr-i mahzdır. Bunların başlıca menşei insanların iyi
veya kötü olan niyetleri ve hareketleridir. Şunu da ilave edelim ki
hadisat-ı kevniye arasında bulunan bir kısım şeyleri hayır veya şer
telakki etmemiz, haddi zatında doğru olmayabilir. Bunların neticesinde
bir nice hafi hikmetler, büyük faideler veya zararlar tezahür edebilir.
Evet, bir nice hayır şeklinde telakki edilen şeyler vardır ki akıbeti
itibariyle birer hayırdan ibaret bulunmuş olur. Bazı insanların bir
kısım hastalıklara tutulmaları gibi ki bu hastalıklar o insanları
devamlı sıhhatine sebep olur. Onların mütenebbihane yaşamalarına ve
takdiri ilahiyye razı olup bu yüzden birçok sevaplara nailiyetlerine bir
vesile teşkil eder.</p>
<p>İstanbul Müftüsü Ömer Nasuhi Bilmen</p>
</blockquote>

            </div>
        </article>
    </main>

    <footer class="bg-dark-subtle text-center py-4 mt-5">
        <div class="container">
            <div class="mb-3">
                <a href="https://github.com/mevlut-celik" class="text-decoration-none" target="_blank">
                    <i class="bi bi-github fs-4"></i>
                </a>
            </div>
            <p class="mb-0">Ahmet Şengül - Mevlüt Çelik</p>
        </div>
    </footer>

    <!-- Bootstrap JS -->
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js"></script>
    <script src="../js/main.js"></script>
</body>
</html>